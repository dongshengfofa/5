<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,五戒十善' />
<link href='../css/3.css' rel='stylesheet' type='text/css'></head><body><script charset='utf-8' src='../js/hengfu.js'></script><script charset='utf-8' src='../js/hengfu2.js'></script><hr><center><div class='zw'>五戒十善</div></center><br><center><div>作者：佚名　来源：无量光明网</div></center><br><div class='zw'><center>
<p>
　　<a="/rmgjc/wujie.html" class="keylink" target="_blank">五戒</a>十善</p>
<p>
　　五戒者：一、不<a="/rmgjc/shasheng.html" class="keylink" target="_blank">杀生</a>二、不偷盗三、不邪淫四、不妄语五、不饮酒</p>
<p>
　　五戒:</p>
<p>
　　[一、不杀戒]，谓人若于彼众生，妄加杀害，而夺其命，死堕恶道；或生人中，亦<a="/rmgjc/shouming.html" class="keylink" target="_blank">寿命</a>短促。若不作是事，名不杀戒。</p>
<p>
　　[二、不偷盗戒]，谓人若于有主物不与而窃取之，死堕恶道；或生人中，亦受贫乏报。若不作是事，名不偷盗戒。</p>
<p>
　　[三、不邪淫戒]，谓人若淫泆无度，好犯他人妻妾，死堕恶道；或生人中，妻妾亦不贞良。若不作是事，名不邪淫戒。</p>
<p>
　　[四、不妄语戒]，谓人若妄造虚言，隐覆实事，诳惑众听，死堕恶道；或生人中，亦口气臭恶，为人所憎。若不作是事，名不妄语戒。</p>
<p>
　　[五、不饮酒戒]，谓人若饮酒则纵逸狂悖，昏乱愚痴，无有智慧。若不饮者，是名不饮酒戒。</p>
<p>
　　五戒配五常五行</p>
<p>
　　[一、不杀配仁]，慈爱好生曰仁，五行之木亦主于仁，仁则不杀，故以不杀配仁也。</p>
<p>
　　[二、不盗配智]，邪正明了曰智，五行之水亦主于智，智则不盗，故以不盗配智也。</p>
<p>
　　[三、不邪淫配义]，制事合宜曰义，五行之金亦主于义，义则不邪淫，故以不邪淫配义也。</p>
<p>
　　[四、不妄语配信]，真实不欺曰信，五行之土亦主于信，信则不妄语，故以不妄语配信也。</p>
<p>
　　[五、不饮酒配礼]，处事有则曰礼，五行之火亦主于礼，礼则防于过失，故以不饮酒配礼也。</p>
<p>
　　持十善戒<a="/rmgjc/xingzhe.html" class="keylink" target="_blank">行者</a>中，上品者与中品者由其功德，得生于天上，下品者能王于人中 。</p>
<p>
　　十善: 十种的善业，即不杀生、不偷盗、不邪淫、不妄语、不两舌、不恶口、不绮语、不贪、不嗔、不痴。</p>
<p>
　　善即顺理之义。谓行此十法，皆顺理故。然有二种：一者止，二者行。止，则止息己恶，不恼于他；行，则<a="/rmgjc/xiuxing.html" class="keylink" target="_blank">修行</a>胜德，利安一切也。</p>
<p>
　　[一、不杀生]，不杀生者，谓不害一切物命，即是止杀之善。既不杀已，当行<a="/fangsheng/" class="keylink" target="_blank">放生</a>之善也。</p>
<p>
　　[二、不偷盗]，不偷盗者，谓不窃取他人财物，即是止盗之善。既不盗已，当行布施之善也。</p>
<p>
　　[三、不邪淫]，不邪淫者，谓不行邪淫欲事，即是止淫之善。既不邪淫，当行清净梵行之善也。</p>
<p>
　　[四、不妄语]，不妄语者，谓不起虚言，诳惑他人，即是止妄语之善。既不妄语，当行实语之善也。</p>
<p>
　　[五、不两舌]，不两舌者，谓不向两边，说是谈非，令他斗诤，即是止两舌之善。既不两舌，当行和合利益之善也。</p>
<p>
　　[六、不恶口]，不恶口者，谓不发粗犷恶言，骂辱他人，即是止恶口之善。既不恶口，当行柔和软语之善也。</p>
<p>
　　[七、不绮语]，不绮语者，谓不庄饰华丽之言，令人乐闻，即是止绮语之善。既不绮语，当行质直正言之善也。</p>
<p>
　　[八、不贪欲]，不贪欲者，谓不贪着情欲尘境，即是止贪之善。既不贪欲，当行清净梵行之善也。</p>
<p>
　　[九、不嗔恚]，不嗔恚者，谓不生忿怒之心，嗔恨于人，即是止嗔之善。既不嗔恚，当行慈忍之善也。</p>
<p>
　　[十、不邪见]，不邪见者，谓不偏邪异见，执非为是，即是止邪见之善。既不邪见，当行正信<a="/rmgjc/zhengjian.html" class="keylink" target="_blank">正见</a>之善也。</p>
<p>
　　五戒：不杀生、不偷盗、不邪淫、不妄语、不饮酒。</p>
<p>
　　<a="/" class="keylink" target="_blank">佛教</a>认为，这类不<a="/rmgjc/daode.html" class="keylink" target="_blank">道德</a>的行为应该严格禁止，所以称为五戒。</p>
<p>
　　十善：是在五戒的基础上建立的，约身、口、意三业分成十种。反之，称为十恶。</p>
<p>
　　身业有三种：不杀、不盗、不邪淫；</p>
<p>
　　口业有四种：不妄语欺骗、不是非两舌、不恶口伤人、不说无益绮语；</p>
<p>
　　意业有三种：不贪、不嗔、不愚痴。</p>
<p>
　　十善者</p>
<p>
　　一不杀生。 二不偷盗。 三不邪淫。 四不妄言。 五不绮语。 六不两舌。 七不恶口。八不悭贪。 九不嗔恚。 十不邪见。</p>
<p>
　　此中前三名身业。中四名口业。后三名意业。业者。事也。若持而不犯。则为十善。若犯而不持。则为十恶。</p>
<p>
　　十恶分上中下。感<a="/rmgjc/diyu.html" class="keylink" target="_blank">地狱</a>饿鬼畜生三恶道身。十善分上中下。感<a="/rmgjc/tianren.html" class="keylink" target="_blank">天人</a>阿修罗三善道身。善因感善果。恶因感恶果。决定无疑。丝毫不错也。</p>
<p>
　　杀盗淫妄。已于五戒中说。绮语者。谓无益浮词。华妙绮丽。谈说淫欲。导人邪念等。</p>
<p>
　　两舌者。谓向彼说此。向此说彼。挑唆是非。斗构两头等。</p>
<p>
　　恶口者。谓言语粗恶。如刀如剑。发人隐恶。不避忌讳。又伤人父母。名大恶口。将来当受畜生果报。既受佛戒。切莫犯此。</p>
<p>
　　悭贪者。自己之财。不肯施人。名之为悭。他人之财。但欲归我。名之为贪。</p>
<p>
　　嗔恚者。恨怒也。见人有得。愁忧愤怒。见人有失。悦乐庆快。及逞势逞气。欺侮人物等。</p>
<p>
　　邪见者。不信为善得福。作恶得罪。言无因果。无有后世。轻侮圣言。毁<a="http://www.gming.org/fojing/" class="keylink" target="_blank">佛经</a>教等。</p>
<p>
　　然此十善。总该一切。若能遵行。无恶不断。无善不修。恐汝等不能体察。今略举其一二。</p>
<p>
　　当<a="/rmgjc/xiaoshun.html" class="keylink" target="_blank">孝顺</a>父母。无违无逆。委曲宛转。劝令入道。断荤吃素。持戒<a="/rmgjc/nianfo.html" class="keylink" target="_blank">念佛</a>。求生西方。了脱<a="/rmgjc/shengsi.html" class="keylink" target="_blank">生死</a>。父母若信。善莫大焉。如决不依从。亦勿强逼。以失<a="/rmgjc/xiaodao.html" class="keylink" target="_blank">孝道</a>。但于佛前。代父母忏悔罪过。斯可矣。</p>
<p>
　　于兄弟则尽友。于夫妇则尽敬。于子女则极力教训。使其为良为善。切勿任意憍惯。致成匪类。</p>
<p>
　　于邻里乡党。当和睦忍让。为说<a="/rmgjc/shane.html" class="keylink" target="_blank">善恶</a>因果。使其改过迁善。于朋友则尽信。于仆使当慈爱。</p>
<p>
　　于公事则尽心竭力。同于私事。凡见亲识。遇父言慈。遇子言孝。若做生意。当以本求利。不可以假货哄骗于人。</p>
<p>
　　若以此风。化其一乡一邑。便能消祸乱于未萌。致刑罚于无用。可谓在野尽忠。居家为政矣。</p>
<p>
　　什么是持五戒，修十善</p>
<p>
　　十善者</p>
<p>
　　一不杀生。 二不偷盗。 三不邪淫。 四不妄言。 五不绮语。 六不两舌。 七不恶口。八不悭贪。 九不嗔恚。 十不邪见。</p>
<p>
　　此中前三名身业。中四名口业。后三名意业。业者。事也。若持而不犯。则为十善。若犯而不持。则为十恶。</p>
<p>
　　十恶分上中下。感地狱饿鬼畜生三恶道身。十善分上中下。感天人阿修罗三善道身。善因感善果。恶因感恶果。决定无疑。丝毫不错也。</p>
<p>
　　杀盗淫妄。已于五戒中说。绮语者。谓无益浮词。华妙绮丽。谈说淫欲。导人邪念等。</p>
<p>
　　两舌者。谓向彼说此。向此说彼。挑唆是非。斗构两头等。</p>
<p>
　　恶口者。谓言语粗恶。如刀如剑。发人隐恶。不避忌讳。又伤人父母。名大恶口。将来当受畜生果报。既受佛戒。切莫犯此。</p>
<p>
　　悭贪者。自己之财。不肯施人。名之为悭。他人之财。但欲归我。名之为贪。</p>
<p>
　　嗔恚者。恨怒也。见人有得。愁忧愤怒。见人有失。悦乐庆快。及逞势逞气。欺侮人物等。</p>
<p>
　　邪见者。不信为善得福。作恶得罪。言无因果。无有后世。轻侮圣言。毁佛经教等。</p>
<p>
　　然此十善。总该一切。若能遵行。无恶不断。无善不修。恐汝等不能体察。今略举其一二。</p>
<p>
　　当孝顺父母。无违无逆。委曲宛转。劝令入道。断荤吃素。持戒念佛。求生西方。了脱生死。父母若信。善莫大焉。如决不依从。亦勿强逼。以失孝道。但于佛前。代父母忏悔罪过。斯可矣。</p>
<p>
　　于兄弟则尽友。于夫妇则尽敬。于子女则极力教训。使其为良为善。切勿任意憍惯。致成匪类。</p>
<p>
　　于邻里乡党。当和睦忍让。为说善恶因果。使其改过迁善。于朋友则尽信。于仆使当慈爱。</p>
<p>
　　于公事则尽心竭力。同于私事。凡见亲识。遇父言慈。遇子言孝。若做生意。当以本求利。不可以假货哄骗于人。</p>
<p>
　　若以此风。化其一乡一邑。便能消祸乱于未萌。致刑罚于无用。可谓在野尽忠。居家为政矣。</p>
<p>
　　五戒</p>
<p>
　　五戒者</p>
<p>
　　一不杀生。 二不偷盗。 三不邪淫。 四不妄语。 五不饮酒。</p>
<p>
　　好生恶死。物我同然。我既爱生。物岂愿死。由是思之。生可杀乎。</p>
<p>
　　一切众生。轮回<a="/rmgjc/liudao.html" class="keylink" target="_blank">六道</a>。随善恶业。升降超沈。我与彼等。于多劫中。互为父母。互为子女。当思拯拔。何忍杀乎。</p>
<p>
　　一切众生。皆有<a="/rmgjc/foxing.html" class="keylink" target="_blank">佛性</a>。于未来世。皆当成佛。我若堕落。尚望拔济。又既造杀业。必堕恶道。酬偿宿债。展转互杀。无有了期。由是思之。何敢杀乎。</p>
<p>
　　然杀生之由。起于食肉。春知如上所说因缘。自不敢食肉矣。又愚人谓肉为美。不知本是精血所成。内盛屎尿。外杂粪秽。腥臊臭秽。美从何来。常作不净观。食之当发呕矣。</p>
<p>
　　又生谓人及禽兽。蛆虫鱼虾。蚊虻蚤虱。凡有命者皆是。不可谓大者不可杀。小者可杀也。</p>
<p>
　　佛经广说戒杀<a="/fangsheng/wenku/gongde/" class="keylink" target="_blank">放生功德</a>利益。俗人不能得读。当观安士先生万善先资。可以知其梗概矣。</p>
<p>
　　不偷盗者。即是见得思义。不与不取也。此事知廉耻者。便能不犯。然细论之。非大圣大贤。皆所难免。</p>
<p>
　　何也。以公济私。克人益己。以势取财。用计谋物。忌人富贵。愿人贫贱。</p>
<p>
　　阳取为善之名。遇诸善事。心不认真。如设义学。不择严师。误人子弟。施医药。不辨真假。误人性命。</p>
<p>
　　凡见急难。漠不速救。缓慢浮游。或致误事。但取塞责了事。糜费他人钱财。于自心中。不关紧要。</p>
<p>
　　如斯之类。皆名偷盗。以汝等身居善堂。故摘其利弊而略言之。</p>
<p>
　　不邪淫者。俗人男女居室。生男育女。上关风化。下关祭祀。夫妇行淫。非其所禁。但当相敬如宾。为承宗祀。不可以为快乐。徇欲忘身。</p>
<p>
　　虽是己妻。贪乐亦犯。但其罪轻微。若非己妻。苟合交通。即名邪淫。其罪极重。</p>
<p>
　　行邪淫者。是以人身行畜生事。报终命尽。先堕地岳饿鬼。后生<a="/rmgjc/chushengdao.html" class="keylink" target="_blank">畜生道</a>中。千万亿劫。不能出离。</p>
<p>
　　一切众生。从淫欲生。所以此戒难持易犯。纵是贤达。或时失足。何况愚人。</p>
<p>
　　若立志修持。须先明利害。及对治方法。则如见毒蛇。如遇怨贼。恐畏怖惧。欲心自息矣。</p>
<p>
　　对治方法。广载佛经。俗人<a="/rmgjc/wuyuan.html" class="keylink" target="_blank">无缘</a>观览。当看安土先生<a="/fjrw/jsrw/zhouanshi/46362.html" class="keylink" target="_blank">欲海回狂</a>。可以知其梗概矣。</p>
<p>
　　不妄语者。言而有信。不虚妄发也。若见言不见。不见言见。以虚为实。以有为无等。凡是心口不相应。欲欺哄于人者皆是。</p>
<p>
　　又若自未断惑。谓为断惑。自未得道谓为得道。名大妄语。其罪极重。命终之后。决定直堕阿鼻地狱。永无出期。</p>
<p>
　　今之修行而不知<a="/rmgjc/fofa.html" class="keylink" target="_blank">佛法</a>教理者。比比皆是。当痛戒之。切要切要。</p>
<p>
　　以上四事。不论<a="http://www.foyan.org/fjdy/172.html" class="keylink" target="_blank">出家</a>在家。<a="/rmgjc/shoujie.html" class="keylink" target="_blank">受戒</a>不受戒。犯之皆有罪过。以体性是恶故也。</p>
<p>
　　然不受戒人。一层罪过。受戒之人。两层罪过。于作恶事罪上。又加一犯戒罪故。若持而不犯。功德无量无边。切须勉之。</p>
<p>
　　不饮酒者。酒能迷乱人心。坏智慧种。饮之令人颠倒昏狂。妄作非为。故佛制而断之。凡修行者。皆不许饮。</p>
<p>
　　并及葱韭薤蒜兴渠。五种荤菜。气味臭秽。体不清洁。熟食发淫。生啖增恚。凡修行人。皆不许食。</p>
<p>
　　然此一事。未受戒者。饮之食之。皆无罪过。受戒饮食。一层罪过。即是犯佛戒罪。佛已禁制。汝又去犯。故有罪也。</p>
</div>
</center></div><hr><script charset='utf-8' src='../js/hui2.js'></script></body></html> 