<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,人生指南 第五  恪守行仪' />
<link href='../css/3.css' rel='stylesheet' type='text/css'></head><body><hr><center><div class='zw'>人生指南 第五  恪守行仪</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			<div class="Article-Tool">
					  <script>
					  <a src="http://v.t.qq.com/share/images/s/weiboicon16.png" style="padding-bottom:3px;" onclick="postToWb();" class="cu" title="分享到腾讯微博"/><script type="text/javascript">
				function postToWb(){
					var _t = encodeURI(document.title);
					var _url = encodeURIComponent(document.location);
					var _appkey = encodeURI("cba3558104094dbaa4148d8caa436a0b");
					var _pic = encodeURI('');
					var _site = '';
					var _u = 'http://v.t.qq.com/share/share.php?url='+_url+'&appkey='+_appkey+'&site='+_site+'&pic='+_pic+'&title='+_t;
					window.open( _u,'', 'width=700, height=680, top=0, left=0, toolbar=no, menubar=no, scrollbars=no, location=yes, resizable=no, status=no' );
				}
			</script>
					  <script type="text/javascript">('<a href="http://v.t.sina.com.cn/share/share.php?url='+encodeURIComponent(location.href)+'&appkey=3172366919&title='+encodeURIComponent('人生指南 第五  恪守行仪')+'" title="分享到新浪微博" class="t1" target="_blank">&nbsp;</a>');</script>
					  <script type="text/javascript">('<a href="http://www.douban.com/recommend/?url='+encodeURIComponent(location.href)+'&title='+encodeURIComponent('人生指南 第五  恪守行仪')+'" title="分享到豆瓣" class="t2" target="_blank">&nbsp;</a>');</script>
					  <script type="text/javascript">('<a href="http://share.renren.com/share/buttonshare.do?link='+encodeURIComponent(location.href)+'&title='+encodeURIComponent('人生指南 第五  恪守行仪')+'" title="分享到人人" class="t3" target="_blank">&nbsp;</a>');</script>
					  <script type="text/javascript">('<a href="http://www.kaixin001.com/repaste/share.php?rtitle='+encodeURIComponent('人生指南 第五  恪守行仪')+'&rurl='+encodeURIComponent(location.href)+'&rcontent=" title="分享到开心网" class="t4" target="_blank">&nbsp;</a>');</script>
					  <script type="text/javascript">('<a href="http://sns.qzone.qq.com/cgi-bin/qzshare/cgi_qzshare_onekey?url='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							<P><BR>第五&nbsp; 恪守行仪<BR>&nbsp;<BR>莲池大师于律藏中，集诸要义，著沙弥律仪要略，上篇戒律门，下篇威仪门，以便学者简而易持。善因大师择威仪门中日用所必需者，重述二十四章，名学佛行仪，凡比丘、沙弥</P>
<P>，及男女居士，皆可习而行之。玆再就念佛之男女居士，所必须诚敬遵守者，删繁节要，及当修三福，在此前后各篇所未收摄，而必须遵行者，间予辑补，改为恪守行仪，期更完</P>
<P>备易行，不犯威仪，斯亦念佛助行，即人生言行与礼仪之指南也。<BR>&nbsp;<BR>一&nbsp; 敬佛<BR>&nbsp;<BR>凡见佛像，无论泥塑木雕纸画，皆应整衣礼拜，最少亦须问讯或合掌。凡入佛殿经堂或塔内，不得著亵衣木屐拖鞋，除佛经像及供佛物品外，不得携带其他器物，或以笠杖等倚殿</P>
<P>壁。见佛像必须礼拜，不得占殿中央，是住持位。不得擅自鸣磬。拜后始可抬头瞻仰。凡在殿堂或塔内经行，必须右绕，不得左旋，绕佛亦然。三匝或七匝，皆须平视直行念佛，</P>
<P>不得谈世谛语言。即言佛法，亦勿高声。若咳嗽，须以袖掩口，不得涕唾。若见佛像佛经或一佛字在不洁净处，急宜两手捧持，安于净处。凡佛像不得安于卧室内，倘屋宇狭小，</P>
<P>须用布幔或橱柜隔开，划一小部份为佛堂。不得置溺器于卧室内，盖像在如佛在，必须诚敬。若得新食，必先供佛。凡供佛花果水饭等，不得先嗅。不得将佛灯私就己用。凡见有</P>
<P>缘之人，普劝念佛。若见对佛经像有不敬者，宜以正义劝之。<BR>&nbsp;<BR>二&nbsp; 敬法<BR>&nbsp;<BR>凡读佛经律，须整衣焚香正坐，如见佛然，不得倚靠。必先静坐少时，方合掌舒经。桌上除经与香炉灯光外，不得置诸茶果杂物，即笔砚亦须置另处。经上有尘，须用净纸扫之，</P>
<P>不得口吹。读至中间，若生杂念或客来，应关合，用黄纸条夹入经内，不得屈折经角。有经在案，不得谈世谛语言，不得嬉笑、高声涕唾。念去或客去再舒。读毕或休息，必关合</P>
<P>端正。若稍有心印，俟读毕以纸记之，不得记于经上。凡书写经律，须端楷正字，不得随意草书、及前后参差脱讹。凡诸经籍，应如法供奉。若损坏，宜速修补。不得以帽扇等物</P>
<P>置经卷上，不得以外书放内典上，不得以秽亵不净器物放经案上。凡持经像，当两手捧之平胸，不得污手或只手携行，不得向人作礼，或只手揖人，但两手捧经像齐眉一举足矣。</P>
<P>凡听法须整衣捧经，平视直进，坐必端严，不得笑语或大咳嗽。须谛闻审视，如实修习，不得专记名言，以资谈柄，不得未会称会，入耳出口。若有疑问，须于讲毕后，至法台边</P>
<P>，向上问讯，方申疑问，问答毕，问讯而下。凡见人看经，不得近彼案前经行。如有看经仰卧倚靠，或卷之若筒者，须极力劝之，免遭恶报。凡借阅经书，须加爱重，勿令损坏。</P>
<P>若借而不还，即犯根本重戒，不可不慎。凡敬法不仅敬经，即衣钵锡杖等亦同。<BR>&nbsp;<BR>三&nbsp; 敬僧<BR>&nbsp;<BR>凡见诸长老法师大德时，当如见佛，须端身正立，不得左右顾视或嬉笑。除急务，不得走行。除诵经、疾病、理发及作羁身事务时，不得坐而不起。背后不得说诸长老法师大德过</P>
<P>失。不得单称名字，当称某某长老、某老和尚、某老法师、某某大师。若面晤时，更不得提出名字，但可单称长老或法师和尚二字。自则通称学人或弟子。凡往来书信亦然，不得</P>
<P>称晚及余愚等。尊长老法师，当称座下杖下，不得称方丈。若对比丘尼，当称大士、莲下莲前等。凡见寻常缁侣，须起立，如见菩萨，纵非好僧尼，亦应恭敬，当呼某师，不得直</P>
<P>呼名字。若问尊号，当云菩萨或大士上下，不得云法名。盖问法名者，系上座问后学也。而自己则称后学，不得称不慧不才不佞等。不得盗听大比丘说戒，亦不得盗听比丘诵戒经</P>
<P>。凡入僧室，须先于门上弹指三下，内应则入，不应则去。入内先向佛前问讯，次向大德看经桌前对桌问讯，盖即向大德问讯也。凡拜诸大德，惟于坐时立时可拜，西土只一礼，</P>
<P>无三拜法。若在坐禅经行饭食剃浴息眠等时，不得拜。若闭户，不得户外拜。若止之，宜顺勿拜。凡问佛法，当整衣礼拜，最少亦须问讯，合掌正立，若命坐则坐。须澄心谛听，</P>
<P>思惟深入。大德之语未了，不得急语急问。若问家常事，不须礼拜。凡途遇诸大德，宜先侧立，俟大德过后再行，不得彼此互进。凡同行，当让大德前行，并代携物。凡坐位坐席</P>
<P>，当让大德上坐，除大法会，不得与同座坐。<BR>&nbsp;<BR>四&nbsp; 孝亲<BR>&nbsp;<BR>凡父母在堂，如佛在世，当服劳奉养以安之，立身行道以显之，及伯叔尊长，均应孝顺，无违无逆。委曲婉转，劝其信佛，断荤吃素，持戒念佛，以求生享福寿康宁，死即往生极</P>
<P>乐，永离生死苦海，以报亲恩！如决不肯依从，亦勿强逼，以失孝道，但于佛前，代其忏悔罪过。俟有机缘，如病苦灾难哀恸等，随时以念佛可消灾延寿奉告，并托善友婉劝，令</P>
<P>种善根。若父母需荤酒，宜哀跪禀告：‘儿持佛戒，荤伤生物，酒昏心性，不得自食饮，不得与人食饮，惟愿我亲全儿戒行，并全我亲功德，全众生性命云云。’如此哀求，定邀</P>
<P>俯允！如父母不惯素食，暂买市中不见杀、不闻杀、不疑为己杀之三净肉，以承亲欢！庆寿病丧，悉依各章行之。<BR>&nbsp;<BR>五&nbsp; 事师<BR>&nbsp;<BR>凡奉事师长，当如事佛，常以饮食、衣服、卧具、汤药、四事供养，依教奉行。若有过失，师教诫之，不得还逆语。若有犯戒等事，不得覆藏，速诣师前，哀乞忏悔，师许、则尽</P>
<P>情发露，精诚悔改，还得清净。凡师有所使令，宜及时作办，不得违慢。人问师名，当云上某下某，问师号，即云某甲，师礼佛，不得与师并礼，当随后礼。师拜人，不得与师同</P>
<P>拜。在师前，不得与同类相礼，不得受人礼。余详敬僧章。<BR>&nbsp;<BR>六&nbsp; 礼拜<BR>&nbsp;<BR>凡晨起须盥漱清净，方行礼诵。凡礼拜必须从容，身要至诚拜佛，口要至诚念佛，意要至诚想佛，三业投诚，一心恳祷，统身伏地，如大山崩，或五体投地，一心恭敬，不得急落</P>
<P>急起。拜时先以两手合掌当胸，不得十指参差中虚，或高低失所。两足站于蒲团前为八字式，约距离前八寸，后二寸。分右掌向下按于蒲团中心，两膝跪于蒲团，以左掌按于蒲团</P>
<P>前左边，移右掌按于蒲团前右边，两掌相距六寸。以头按于两掌中间之蒲团上，两手侧转如抱佛脚状，故曰头面礼足。稍停片刻，两手仍按原处，头离蒲团，移右掌于蒲团中心，</P>
<P>以左掌置于胸前，如合掌状，以右掌用力挡起，合于左掌当胸，两足同时伸直，仍站原地不动，此为一拜。至少三拜，多则三数递加，如六拜、九拜、十二拜等。拜毕后，尚有一</P>
<P>礼，如世俗之作揖，名曰问讯。拜毕时，尚合掌当胸，即以所合之两掌向下，过膝约一寸，身随曲腰至半，不得过与不及，以右掌置于左掌内，叠成一拳，从下向上，举与眉齐，</P>
<P>身随直立，即以两手所叠之拳放直当胸，手心向上，右手仍叠置左手之上，两大指相接，此即弥陀手印也。凡拜佛、拜塔、拜经、拜大比丘，皆须如此。若与众同拜，须齐起齐落</P>
<P>，不得先后。如此恭敬礼拜，决定业消障除，罪灭福臻。如多礼拜，或多绕佛，既可多消业障，而又运动全身，必身健道隆，生享寿康，死往极乐。<BR>&nbsp;<BR>七&nbsp; 念诵<BR>&nbsp;<BR>凡诵经咒，须一字一字连接，一版同音，不得每句间歇，或高低失中。皆须梵音，不得怪音异韵。不得东西顾视。其中法则，须先向大德前学习，若唱梵呗，更须精习，以免临时</P>
<P>失仪，致同诵者动念也。凡念佛，须摄心切念，摄耳谛听，字字句句，皆须念从心起，声从口出，音从耳入，心口念得清清楚楚，耳根听得清清楚楚，如是摄心，妄念自息。凡念</P>
<P>佛音声，须和柔哀雅，不得高声伤气，逼气动火，默努伤血，轻松养识，沉静堕昏。尤须六字或四字分明，不得油腔滑调。凡鸣法器，不得乱鸣，或轻重失音。凡掐数珠，须念得</P>
<P>分明，记得分明，或于阿字上过珠，或于陀字上过珠，不得错乱。每至母珠却回，不得越过母珠。凡绕佛经行，须安详徐步，不得远隔近挤，左右偏曲。须由东而南，自西至北顺</P>
<P>绕，不得逆绕。不得沿路涕唾，须先以巾安袖内，以便拭涕藏痰。念诵毕，须次第鱼贯而出，不得先后。<BR>&nbsp;<BR>八 静坐<BR>&nbsp;<BR>凡静坐念佛，须先松去衣带，肃清衣服，以软物为坐垫，须前低后高。先以左足安右腿上，后以右足安左腿上，名跏趺坐。或以右足安左腿下，名半趺坐。次以右掌安左掌上，仰</P>
<P>掌向上，以两拇指面相接。腰须直竖，脊骨如壁，头少俯，令颈与领触为度。口合齿勿相近，舌向上颚，眼皮垂帘，观心下视。正身端坐，不得偏斜移动，靠背鼾鼻。坐定后，或</P>
<P>随息默念，或摄心默念，随宜自择，专注不移。初坐二十或三十分钟，随后渐增。下坐时，须先闭目，以掌摩热，擦面门数下。次将身体略略移动，然后将足放下，起立，将衣肃</P>
<P>清。又平坐少刻，方起行走。若与众同坐，非鸣磬不得先开目。坐中咳嗽呵欠，皆须以袖掩口。<BR>&nbsp;<BR>九&nbsp; 居家<BR>&nbsp;<BR>凡归依三宝后，方可称为居士，即居家学佛之士也，虽不能尽行佛事，亦当戒恶，不造新殃。若教妻子，或劝丈夫，初宜常谈因果，次以佛法广大，及净土乐境，念佛利益等示之</P>
<P>。若稍起信，则教以持戒念佛。儿女最易教化，宜以浅近佛书交阅，并常解说，令深入八识田中。当于净处或楼上设一佛堂，庄严清洁，以便早晚拜诵，令眷属戚友及邻人见之，</P>
<P>亦发善信。凡雇工人，宜先说明念佛、戒杀戒酒、及不得淫词歌唱等。而自身须常威仪皎洁端正，不失言怒骂，不琴棋博奕，不吃烟酒。遇眷属不法，须教诫有时，亦不得时常怒</P>
<P>骂。凡寿诞喜庆，均须节约，嫁女不得厚佥，娶媳亦勿浪费，须以素席招待亲友，请人或自己演说浅近佛法及因果等事，普劝念佛。以所节钱财，布施贫乏，印送佛书。若家富贵</P>
<P>，自当俭用，以余钱作慈善公益，宣扬佛法，庄严佛寺。或以财产付之善友，共建居士林、念佛堂、精舍、佛学院，及作永远赈荒教灾，恤孤养老，修桥补路等事。不必以财产授</P>
<P>之子孙，致怠惰废业，败家亡身。但布施须量其受者不造恶业为要。家中不得蓄刀枪炮钓网等一切害物伤慈之器具。凡与亲友彼此送礼，当先说明，改荤腥为布帛或其他适用之物</P>
<P>。<BR>&nbsp;<BR>十&nbsp; 待客<BR>&nbsp;<BR>凡接待宾客，除问答来意，当语以善恶因果、及念佛功德等，免谈政战讼事，及世间一切无益杂话。不得自赞毁他，或两舌起人是非，不得陪客博奕歌唱等事。常于堂中贴一告白</P>
<P>：‘吾家学佛，不谈世事，不用荤酒，不敢歌唱，不伤生物，不问卜筮相命，不奉外道邪教，恐慢宾客，特此预告。’堂中屏联，及各处张贴，须用经中觉世语句。待客须用素菜</P>
<P>，不得杀鸡宰鱼。如父母兄弟倘未深信佛法，万不得已，买三净肉陪之。待工匠亦然，多与工资可也。若客有所需，或请觅事求情等，当乘机告曰：‘君能念佛戒杀否？’能则与</P>
<P>为，不能则否。施贫乏亦然。客去时，则赠以经书念佛珠等。若长老法师大德来家，当礼拜迎接，并命子女眷属等一一礼迎，供养所需，礼请说法；去时亦当礼拜送之。<BR>&nbsp;<BR>十一&nbsp; 读书<BR>&nbsp;<BR>凡读书宜分别邪正偏圆，虽佛经亦须辨其真伪。以念佛为主，读经为助，常读净土五经一论，及十要等古德著述。如行有余力，再读法华、楞严、华严、涅槃、金刚、圆觉等大乘</P>
<P>经典。凡世俗之命相卜筮，兵法仙道，天文地理，图谶鬼怪，外道邪教等书，及西游封神等各类小说，皆不得阅。若佛经早已洞彻，发心广度众生，欲逗众生机缘，方可涉猎中西</P>
<P>宗教、子史哲学等书，以明内外教义深浅，然判断是非曲直，须以佛经为标准。青年须知国民普通学识，或完成大学教育者，不在此例。<BR>&nbsp;<BR>十二&nbsp; 为官<BR>&nbsp;<BR>凡为官当护法护国，广行法化，仁慈利民。早晚偷闲念佛，不得非法制限，破灭佛法戒律。凡办案时，须讯明事实后，示以佛法因果，劝作安善良民。若罪重应处死刑者，稍有可</P>
<P>援之处，即改处徒刑。如求共生而不可得，虽处死刑，亦不伤慈，盖除一恶，可全百善，以警一切。但于临刑之先，为说因果净土等事，劝令忏悔念佛，求生净土。并常临监狱，</P>
<P>或请当地法师、居士，讲演佛法，普劝念佛，化莠为良。凡署中人员，当于每星期晚间，或周会，或各种会议，利用时机，开示佛法因缘。军官对于士兵，亦须如此，俾明因果，</P>
<P>免扰国民。凡出巡或出外办案，见有可教者，即教以念佛。对于绅商人民，除示以国家社会公务，悉谈佛法，并赠佛书，无不奉行。在任时，宜劝地方多办慈善公益。薪俸除应用</P>
<P>外，当印送佛书。卸任时，宜预撰净土文，散布地方，以代辞行。<BR>&nbsp;<BR>十三&nbsp; 经商<BR>&nbsp;<BR>凡经商自由，正好念佛。宜依佛法行事，不卖假货，不二斗秤，不欺老少，不偷捐税。不营屠酒戏妓及鸡鱼等生物业，或熟食店。不贩卖男女奴仆及刀枪钓网等伤生之具。若现营</P>
<P>此业者，须速改业，并常念佛忏悔，发大愿云：‘愿我见佛得道后，尽度从生以来一切所杀及所用之肉众生，或一切与己交涉众生，皆生净土。’凡诸货物，当明标价目，不二价</P>
<P>，不折扣，客如不买，任其去，不生忿恨。货坏廉售，须明标示，不得遮蔽。不放账，不负债，心地自然清净。不虚伪，不欺骗，性天亦极光明。若得财物，应作四份：一份供养</P>
<P>父母己身，妻子眷属，二份应作如法贩转，留余一份，作布施慈善之用。果能如此，虽经商亦不为贪，而功德无量！<BR>&nbsp;<BR>十四&nbsp; 务农<BR>&nbsp;<BR>凡务农不劳心思，正好念佛。惟当细心锄挖，免伤虫蚁，偶有误伤，当即念佛，助其往生。早晚佛前忏悔，发大愿云：‘愿我见佛得道后，先度耕种以来，一切所杀微细众生，次</P>
<P>度一切怨亲，皆生净土。’念久纯熟，定生极乐。若逢水旱台风，宜专念观音圣号，求免天灾，普救众苦。凡催耕牛，不得打骂，应教云：‘发菩提心。’家有子侄，应常教诫：</P>
<P>不得网鱼捞虾，打鸟游猎，养蚕养猫，及放火焚烧山林，杀害物命。<BR>&nbsp;<BR>十五&nbsp; 司工<BR>&nbsp;<BR>凡司工无多深虑，正好专心念佛，工厂聚众工作，更好同声念佛，惟身手皆应勤作，心地恒应光明。盖持名念佛，于劳动中，正好用功。如缝纫纺织等，身手已成习惯，虽不注意</P>
<P>于事，亦不失手伤物。纵配药裁割等须用意者，亦不妨念佛，使念念不绝，念自纯熟，定生极乐世界。若转以化人，使更相劝化，现世必获福报，身后必中上品生。<BR>&nbsp;<BR>十六&nbsp; 作务<BR>&nbsp;<BR>凡作家务，正好念佛。但不得迟早失时，污秽不洁。凡物当珍惜，如米面蔬菜等，不得狼籍或随意弃掷。凡洗菜当三易水。汲水须先净手。用水须谛视有虫无虫，有则以密罗滤过</P>
<P>方用。凡烧灶不得燃腐薪。作食不得带指甲垢。弃恶水不得高手当道扬泼，当离地四五寸徐徐弃之。凡扫地不得迎风，或聚灰土置门扇后。凡洗内衣，如有蚤虱，当先拾去。夏月</P>
<P>用水盆已，须覆令干，仰即虫生。热汤不得泼地上，免伤虫蚁。<BR>&nbsp;<BR>十七&nbsp; 受食<BR>&nbsp;<BR>凡受食须先合掌默念云：‘供养佛，供养法，供养僧，供养十方三世一切佛菩萨。’食时须端身正坐，不得伏桌上，不得大笑及言语。若有客在座，但应诺而已，食后再说明。不</P>
<P>得太缓太速，及碗筷作声，饮食作响。不得皱眉厌恶食，或见美味生贪心，恣口腹。不得食五辛，不得遗落饭食。若饭中有谷，去皮食之，或聚一处，出时持施禽鸟。如有虫蚁，</P>
<P>宜密藏弃之，勿使此座见生疑心。须自添食，不得令人接碗，作客亦然。如挑牙须以袖掩口。碗筷须排列整齐。除有急务，不得食毕先起。<BR>&nbsp;<BR>十八&nbsp; 睡眠<BR>&nbsp;<BR>凡睡眠不得仰卧、覆卧、及左胁卧，当以右掌枕头，左掌搭膝，右胁而卧，名吉祥卧。常宜独卧，不得与人同榻。设无异榻，不得共被。虽夫妇亦不应常同榻。睡时须穿睡衣，不</P>
<P>得多用思想、或高声笑语，当一心默念四字佛号，纵令昏昧，系念而寝，觉即续之。但不可提神过甚，只要心念心听，即易入睡，不致久念失眠也。若失眠，须先静坐念佛一小时</P>
<P>，坐疲方睡。天未晓，宜早起，静坐念佛一小时，方下榻出舍。<BR>&nbsp;<BR>十九&nbsp; 出外<BR>&nbsp;<BR>凡因事外出，须端身直行，一心念佛，不得无事外游。凡入市购物，勿争价值，不合值，不买可也。若已购就，虽贵亦不应退。已许甲物，虽复更贱，勿舍彼取此，令彼有恨。若</P>
<P>见禽兽鱼鳖等生物，须买放生，如力不能救，当为念佛数声，发善愿云：‘愿汝等尽生极乐世界，我得道后，度尽汝等。’凡至人家，除问答要事，不得繁言多笑，当专心念佛。</P>
<P>若问佛法，须方便开导念佛戒杀等，否则勿多示，但微微引之。<BR>&nbsp;<BR>凡入寺庙，先进客堂，须云顶礼知客师或当家师，见即礼拜，然后问答。过门不得行中央，须缘左右边行，缘左先左足，缘右先右足。不得无故登殿塔游行，若参观各处，须有人</P>
<P>陪同，不得随意乱行，东观西看。凡入尼寺，不得一人单入，见尼师但彼此合掌，不得与尼师屏处共坐。女入僧寺亦然，但见大比丘须礼拜。凡佛子远行，无非求善知识抉择生死</P>
<P>，不得游山玩水。须偕善友，不得与不良之辈同行，近地亦然。若闻有危险之处，不得冒险游行。若乘计程车或人力车，须多与工资，劝其念佛。<BR>&nbsp;<BR>二十&nbsp; 寂居<BR>&nbsp;<BR>凡住居士林、念佛堂、或精舍等处，须内外整洁，不得杂物狼籍。早晚钟鼓分明，不得非时乱鸣。佛堂须常抹扫，除法器香灯，不得安置杂物。佛龛佛灯，皆须帐以玻璃，免受尘</P>
<P>伤蛾。并常抹洁，令佛像金身，常如新塑。早晚功课，六时念佛，不得间歇，佛前香灯须鲜明，不得间断。凡佛菩萨圣诞，当聚众念佛，及演说佛法，赠送佛书。凡佛子皆应淡泊</P>
<P>，不得置雕彩大床，室内除一榻一桌一椅外，不得广置多物。除警语座铭，不得多挂字画，凡有诸庄严具，应供于佛堂，亦不得过于华丽。生活宜严肃，不得赤身赤脚，放逸自便</P>
<P>。不得修习外道工夫或拳术。除画佛像，不得学习图画。不得与文人酬答诗文。不得吃烟酒荤腥，或食种五辛。除极寒地，不得制兽皮及丝类衣服。不得办精美玩器。不得与邻居</P>
<P>贫乏，生诸嫌怨口舌，若逢饥寒及哀丧等事，当随力周济。不得逢人募化，除助念不得应赴佛事。不得畜养鸡鸭猪猫等动物，不得藏刀铳钓网等害物伤慈之具。除养病者常教念佛</P>
<P>外，不得停留闲杂人等。不得琴棋歌唱，或谈论国事，及一切世谛等事，无事须常念佛。<BR>&nbsp;<BR>二十一&nbsp; 入众<BR>&nbsp;<BR>凡与大众同住同行，不得争坐位，或于座上遥呼笑语，凡闻呼、即念佛应之，不得云有云是。众中有失仪者，当隐恶扬善。凡睡不得在人前，起不得在人后。洗面不得多用水，刷</P>
<P>牙吐水须低头，不得喷水溅人。涕唾当于痰盂或僻处，不得高声涕唾于殿塔及净地净水中。吃茶汤时，或手中有物，不得只手作合掌式揖人。衣服须整洁，不得拖鞋有声。不得著</P>
<P>亵衣礼人，亦不得亵衣受礼。凡围炉不得弹垢腻入火中，或烘烙鞋袜。凡熄灯须问他人用否？不用方关闭。如系油灯须拨熄，不得口吹。凡入浴先以汤洗面，从上至下，徐徐洗之</P>
<P>，不得以汤水溅人。不得浴室小便，或共人语笑，受人擦背。不得恣意久洗，妨碍后人。凡入厕须先脱外衣，不得著海青或缦衣入厕。便毕当洗手，未洗手不得持物，逢人不得作</P>
<P>礼，宜侧身避之。不得沿路行系衣带。<BR>&nbsp;<BR>二十二&nbsp; 看病<BR>&nbsp;<BR>凡见父母、师僧、及眷属等一切病人，须常慈心供养、医治看护，如佛无异。八福田中，看病福田第一，当以善言安慰！告以人死归处、及净土乐境等，劝多念佛。或请善友善巧</P>
<P>开导，令生正信，愿求往生。命若未尽，定蒙佛祐，自易安康。若有所需，除不宜者，应竭力办与。若路遇病人，除自有病或无力，或彼有力，有人看护，应往照顾。如无暇、应</P>
<P>作方便，或付嘱已，然后可去。<BR>&nbsp;<BR>二十三&nbsp; 务丧<BR>&nbsp;<BR>凡遇父母或眷属病重将终，当扫室焚香，供接引佛像于病人前，全家轮班念佛，以助净念。或请善友开导助念，劝病人放下一切，眼观佛像，耳听佛声，力能随念，声默均可，不</P>
<P>能随念，但摄耳谛听，心无二念，即与佛相应，蒙佛接引，往生西方。如家属人少，或请助念不便，用念佛录音带助念，既持久，又省力，与缁素助念无别。若气将绝，家人不得</P>
<P>哀哭怆惶，宜加功念佛。俟气绝八小时后，方可抹装殡殓。寿衣宜用棉麻等布，不得用绸绢毛料。不必烧公据纸钱。客来即请念佛，并面辞牲祭。若近地有净戒比丘，当请来家中</P>
<P>或寺庙念佛数日，家族亦应随念，女众宜在别室或布帐之内。否则于堂中供一佛像或三圣像，与眷属自礼自念，尤为恳切至诚，不必依习俗决请僧道也。张贴讣闻，除照常式外，</P>
<P>须于空白处加：‘寒家务丧，全遵佛制，不杀生命，不用荤腥，不化纸钱，如蒙吊唁，念佛焚香，不敢他烦。’若开堂设奠，用儒礼亦可，俱宜用素，不得杀生。凡宾客夫马，宜</P>
<P>多给辛力，以代酒资。开堂日须布一讲堂，请能说佛法者，讲演若干时，客皆坐听，眷属席地听。若无能讲者，居士自讲亦可，如死者系长辈，不得自立台上，须正立台下中央，</P>
<P>向上言说。念佛及祭奠，须用法器，或以笙笛和哀乐，不得锣鼓喧闹。门前悬一长旛，旛头上，用布或纸，扎一接引佛像，发引时执之前行。宾客送葬者，悉于胸前佩一莲华，青</P>
<P>黄赤白皆可。棺上悉安莲华，中立接引佛像，途中悉称佛号，须长韵高声，不得前后参差。途遇吊祭者，亦请念佛。送至山上，同念阿弥陀经一卷，念佛一小时方散。居丧三年，</P>
<P>须常念佛，如或不能，或一周岁，或七七日亦可。<BR>&nbsp;<BR>二十四&nbsp; 饬终<BR>&nbsp;<BR>凡临终欲生净土，不得怕死，当念此身多苦，不净恶业，种种交缠，若得舍此秽身，超生净土，受无量乐，脱生死苦，乃称意事，如脱敝衣，得换珍服，当放下身心，莫生恋著。</P>
<P>才有丝毫恋世间心，便成挂碍，不得解脱。若得明晓净土之人，频来策励，极为大幸。凡医药初不相妨，但药只医病，不能医命，若杀物命，为药求安，或祭神祈福，但增罪业，</P>
<P>反损寿算，切宜戒之！凡遇病时，便念无常，一心待死。叮嘱家人，及看病问候人，凡来我前，为我念佛，不得说眼前闲杂话，家中短长事，亦不须软语安慰，祝愿安乐，此皆虚</P>
<P>华无益。若病重将终，亲属不得垂泪哭泣，及发嗟叹懊恼声，惑乱心神，失其正念。但同声念佛，助其往生。须待气尽八小时后，方可搬动哭泣，沐浴大殓。七日至二十一日后，</P>
<P>始能土葬或火葬。此法念彿及未念佛人用之，皆得往生。死生事大，须自己著力始得，一念差错，历劫受苦，谁能相代，思之思之！<BR>&nbsp;</P>				                
						</center></div><hr><script charset='utf-8' src='../js/hui2.js'></script></body></html> 