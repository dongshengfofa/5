<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,劝世文，醒世歌' />
<link href='../css/3.css' rel='stylesheet' type='text/css'></head><body><hr><center><div class='zw'>劝世文，醒世歌</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			
							顺治皇帝出家偈&nbsp;&nbsp;<p>　　天下丛林饭似山，钵盂到处任君餐。<br />　　黄金白玉非为贵，唯有袈裟披最难！<br />　　朕为大地山河主，忧国忧民事转烦，<br />　　百年三万六千日，不及僧家半日闲。<br />　　来时糊涂去时迷，空在人间走一回。<br />　　未曾生我谁是我？生我之时我是谁？<br />　　长大成人方是我，合眼朦胧又是谁？<br />　　不如不来亦不去，也无欢喜也无悲。<br />　　悲欢离合多劳意，何日清闲谁得知？<br />　　世间难比出家人，无牵无挂得安闲。<br />　　口中吃得清和味，身上常穿百衲衣。<br />　　五湖四海为上客，逍遥佛殿任君嘻。<br />　　莫道僧家容易做，皆因屡世种菩提。<br />　　虽然不是真罗汉，也搭如来三顶衣。<br />　　兔走鸟飞东复西，为人切莫用心机，<br />　　百年世事三更梦，万里江山一局棋！<br />　　禹尊九州汤伐夏，秦吞六国汉登基，<br />　　古来多少英雄汉，南北山头卧土泥！<br />　　黄袍换却紫袈裟，只为当初一念差。<br />　　我本西方一衲子，缘何落在帝皇家！<br />　　十八年来不自由，南征北战几时休？<br />　　朕今撒手归西去，管你万代与千秋。<br /><br />　　憨山大师费闲歌</p><p>　　讲道容易体道难，杂念不除总是闲，<br />　　世事尘劳常挂碍，深山静坐也徒然。<br />　　出家容易守规难，信愿全无总是闲，<br />　　净戒不持空费力，纵然落发也徒然。<br />　　修行容易遇师难，不遇明师总是闲，<br />　　自作聪明空费力，盲修瞎炼也徒然。<br />　　染尘容易出尘难，不断尘劳总是闲，<br />　　情性攀缘空费力，不成道果也徒然。<br />　　听闻容易实心难，侮慢师尊总是闲，<br />　　自大贡高空费力，聪明盖世也徒然。<br />　　学道容易悟道难，不下工夫总是闲，<br />　　能信不行空费力，空空论说也徒然。<br />　　闭关容易守关难，不肯修行总是闲，<br />　　身在关中心在外，千年不出也徒然。<br />　　念佛容易信心难，心口不一总是闲，<br />　　口念弥陀心散乱，喉咙喊破也徒然。<br />　　拜佛容易敬心难，意不虔诚总是闲，<br />　　五体虚悬空费力，骷髅磕破也徒然。<br />　　诵经容易解经难，口诵不解总是闲，<br />　　能解不依空费力，日诵万卷也徒然。<br /><br />　　明代高僧憨山大师劝世文<br />　　<br />　　红尘白浪两茫茫，忍辱柔和是妙方。<br />　　到处随缘延岁月，终身安分度时光。<br />　　休将自己心田昧，莫把他人过失扬。<br />　　谨慎应酬无懊恼，耐烦作事好商量。<br />　　从来硬弩弦先断，每见刚刀口易伤。<br />　　惹祸只因闲口舌，招惹多为狠心肠。<br />　　是非不必争人我，彼此何须论短长，<br />　　世事由来多缺陷，幻躯焉得免无常？<br />　　吃些亏处原无碍，退让三分也无妨。<br />　　春日才看杨柳绿，秋风又见菊花黄。<br />　　荣华终是三更梦，富贵还同九月霜。<br />　　老病死生谁替得？酸甜苦辣自承当。<br />　　人从巧计夸伶俐，天自从容定主张。<br />　　谄曲贪嗔堕地狱，公平正直即天堂。<br />　　麝因香重身先死，蚕为丝多命早亡。<br />　　一剂养神平胃散，两盅和气二陈汤。<br />　　生前枉费心千万，死后空持手一双。<br />　　悲欢离合朝朝闹，寿夭穷通日日忙。<br />　　休得争强来斗胜，百年浑是戏文场。<br />　　顷刻一声锣鼓歇，不知何处是家乡！　　<br /><br />　　志公万空歌</p><p>　　南来北往走西东，看得浮世总是空，<br />　　天也空来地也空，人生渺渺在其中。<br />　　口也空来月也空，来来往往有何功？<br />　　田也空来地也空，换了多少主人翁。<br />　　金也空来银也空，死后何曾在手中。<br />　　妻也空来子也空，黄泉路上不相逢。<br />　　官也空来职也空，数尽孽障恨无穷！<br />　　大藏经中空是色，般若经中色是空。<br />　　朝走西来暮走东，人生恰似采花蜂，<br />　　采得百花成蜜后，到头辛苦一场空。<br />　　世人枉费用心机，天理昭彰不可欺，<br />　　任你通盘都打算，有余殃庆总难移。<br />　　尽归善报无相负，尽归恶报谁便宜？<br />　　见善则迁由自主，转祸为福亦随时。<br />　　若犹时刻想为恶，此念初萌天必知，<br />　　报应分毫终不爽，只争来早与来迟。<br />　　夜深听得三更鼓，翻身不觉五更钟，<br />　　从头仔细思量看，便是南柯一梦中。<br /><br />　　唐、善导和尚劝念佛偈</p><p>　　渐渐鸡皮鹤发，看看行步龙钟，<br />　　假饶金玉满堂，难免衰残老病；<br />　　任汝千般快乐，无常终是到来，<br />　　唯有径路修行，但念阿弥陀佛！<br /><br />　　《宋仁宗皇帝赞僧赋》<br />　　<br />　　夫世间最贵者，莫如舍俗出家。若得为僧，便受人天供养，作如来之弟子，为先圣之宗亲。<br />　　出入於金门之下，行藏於宝殿之中。白鹿衔花，青猿献果。春听莺啼鸟语，妙乐天机；夏闻蝉噪高林，岂知炎热。秋睹清风明月，星灿光耀；冬观雪岭山川，蒲团暖坐。<br />　　任他波涛浪起，振锡杖以腾空；假饶十大魔军，闻名而归正道。<br />　　板响云堂赴供，钟鸣上殿讽经。般般如意，种种现成。存世为人天之师，末後定归圣果矣！<br />　　<br />　　偈曰：<br />　　空王佛弟子，如来亲眷属。身穿百衲衣，口吃千锺粟。<br />　　夜坐无畏床，朝睹弥陀佛。朕若得如此，千足与万足！<br />　　<br />　　莲池大师《七笔勾》词<br />　　<br />　　师讳袾宏，字佛慧。别号莲池，志所归也。俗姓沈氏，古杭仁和人，世为名族。父德鉴，号明斋先生。母周氏。师生而颖异，世味澹如。年十七，补邑庠，试屡冠诸生，以学行重一时，于科第犹掇之也。顾志在出世，每书&ldquo;生死事大&rdquo;四字于案头。从游讲艺，必折归佛理，业已栖心净土矣。家戒杀生，祭必素。居常太息曰：&ldquo;人命过隙耳，浮生几何！吾三十不售，定超然长往矣，何终身事龌龊哉！&rdquo;前妇张氏，生一子殇，顷妇亦亡，即不欲娶。母强之。议婚汤氏，汤贫女斋蔬。有富者欲得师为佳婿，阴间之。师竟纳汤，然意不欲成夫妇礼。年二十七，父丧。三十一，母丧。因涕泣曰：&ldquo;亲恩罔极，正吾报答时也！&rdquo;至是而长往之志决矣。<br />　　嘉靖乙丑除日，师命汤点茶，捧至案，盏裂。师笑曰：&ldquo;因缘无不散之理。&rdquo;明年丙寅，诀汤曰：&ldquo;恩爱不常，生死莫代。吾往矣，汝自为计。&rdquo;汤亦洒然曰：&ldquo;君先往，吾徐行耳。&rdquo;师乃作&ldquo;七笔勾&rdquo;词，竟投性天理和尚祝发，乞昭庆寺无尘玉律师就坛受具。<br />　　居顷，即单瓢只杖游诸方，遍参知识。北游五台，感文殊放光。至伏牛，随众炼魔。入京师，参遍融、笑岩二大老，皆有开发。过东昌，忽然开悟。作偈曰：<br />　　&ldquo;二十年前事可疑，三千里外遇何奇？焚香掷戟浑如梦，魔佛空争是与非。&rdquo;<br />　　<br />　　《七笔勾》词曰：<br />　　<br />　　恩重山丘，五鼎三牲未足酬，亲得离尘垢，子道方成就，<br />　　嗏，出事大因由，凡情怎剖，孝子贤孙，好向真空究，因此把五色金章一笔勾。<br />　　<br />　　凤侣鸾俦，恩爱牵缠何日休，活鬼乔相守，缘尽还分手，<br />　　嗏，为你两绸缪，披枷带杻，觑破冤家，各自寻门走，因此把鱼水夫妻一笔勾。<br />　　<br />　　身似疮疣，莫为儿孙作远忧，忆昔燕山窦，今日还存否，<br />　　嗏，毕竟有时休，总归无后，谁识当人，万古常如旧，因此把贵子蘭孙一笔勾。<br />　　<br />　　独占鳌头，谩说男儿得意秋，金印悬如斗，声势非常久，<br />　　嗏，多少枉驰求，童颜皓首，梦觉黄梁，一笑无何有，因此把富贵功名一笔勾。<br />　　<br />　　富比王候，你道欢时我道愁，求者多生受，得者忧倾覆，<br />　　嗏，淡饭胜珍馐，衲衣如绣，天地吾庐，大厦何须构，因此把家舍田园一笔勾。<br />　　<br />　　学海长流，文阵光芒射斗牛，百艺丛中走，斗酒诗千首，<br />　　嗏，锦绣满胸头，何须夸口，生死跟前，半时难相救，因此把盖世文章一笔勾。<br />　　<br />　　夏赏春游，歌舞场中乐事绸，烟雨迷花柳，棋酒娱亲友，<br />　　嗏，眼底逞风流，苦归身后，可惜光阴，懡儸空回首，因此把风月情怀一笔勾。<br />　　<br />　　其偶汤氏，后师祝发，建孝义庵，为女丛林主，也曾作一《七笔勾》词：<br />　　<br />　　纺织绸缪，作读晨昏用意周。夫若成名后，富贵同享受。<br />　　嗏，霞佩甚优游，珠冠在首。一旦无常，敕命难相救。因此上，把凤诰鸾章一笔勾。<br />　　<br />　　金玉雕缕，珠翠辉煌插满头。绫锦裁宫袖，红紫佳文秀。<br />　　嗏，谁道眼前，缨络难受。包裹枯髅，送入量人斗。因此上，把锦绣妆奁一笔勾。<br />　　<br />　　早上女妆楼，先把青丝理不休。梳掠香风透，前后分三绺。<br />　　嗏，鸦鬓黑油油，端的蓬松，美貌终成丑。因此上，把雾髻云鬟一笔勾。<br />　　<br />　　月闭花羞，美貌方才夸女流。画眉青色就，唇点朱樱榴。<br />　　嗏，镜里活骷髅，多方妆就。老去衰颜，死后皮囊臭。因此上，把香粉花脂一笔勾。<br />　　<br />　　织锦藏头，针指工夫巧且优。花样随时候，做出如生就。<br />　　嗏，剪翠把春留，天生妙手。死后归空，色色成虚谬。因此上，把刺绣桃花一笔勾。<br />　　<br />　　怀孕耽忧，分娩如同地狱游。乳哺三年久，疾病常相守。<br />　　嗏，婚嫁未曾休，母先衰朽。孝顺多端，替死谁能够。因此上，把育女生男一笔勾。<br />　　<br />　　罗袜双钩，湘水裙拖八幅秋。步步凌波绉，侧侧弓鞋瘦。<br />　　嗏，高低凤凰头，无限娇羞。如此规模，难向西方走。因此上，把缓步金莲一笔勾。　　<br />　　<br />　　《醒梦山人七笔勾》<br />　　<br />　　人生在世是虚浮，光阴迟速度春秋。日月穿梭容易过，孩童转眼白了头。<br />　　命里有来终须有，命里无来莫强求。争名夺利成何用，世事奔波一笔勾！<br />　　<br />　　高官显位是虚浮，金带垂腰五凤楼。臣伴君王羊伴虎，王法不犯是公候。<br />　　古今多少文和武，无非图个好名头。看破朝纲如春梦，文武功名一笔勾！<br />　　<br />　　万两黄金是虚浮，千思万想用计谋。有了百万想千万，为了金钱不肯休。<br />　　有朝一日无常到，万贯家财一时丢。堆金积玉难买命，黄金白玉一笔勾！<br />　　<br />　　娇妻美妾是虚浮，胭脂花粉共香油。每日打扮西施样，年少青春爱风流。<br />　　夫妻本是同林鸟，爱别离苦在后头。同伴鸳鸯今拆散，恩爱夫妻一笔勾！<br />　　<br />　　生男育女是虚浮，每日茫茫为儿愁。男大终身订婚配，女长应当对门楼。<br />　　为男为女把心计，一生辛苦白了头。男是怨家女是债，男女怨家一笔勾！<br />　　<br />　　朋友相交是虚浮，人情来往两相投。有酒有肉皆朋友，急难之中无人救。<br />　　不借钱财还犹可，借了钱财反为仇。只为钱财红了面，朋友相交一笔勾！<br />　　<br />　　田园产业是虚浮，前人田地后人收。争得田地人不在，劝君念佛早回头。<br />　　念得弥陀终须有，不念弥陀空双手。世上万般都是假，争田威光一笔勾！</p>				                
						</center></div><hr><script charset='utf-8' src='../js/hui2.js'></script></body></html> 