<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,历代醒世诗文汇集' />
<link href='../css/3.css' rel='stylesheet' type='text/css'></head><body><hr><center><div class='zw'>历代醒世诗文汇集</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			
							<p>　　无际僧走马灯诗</p><p>　　团团游了又来游，无个明人指路头；<br />　　除却心中三昧火，刀枪人马一齐休。</p><p>　　杨升庵集句诗</p><p>　　野花闲草满地愁，龙争虎斗几春秋？<br />　　抬头吴越齐秦楚，转眼梁唐晋汉周，<br />　　举世皆从忙里老，几人肯向死前休？</p><p>　　杨升庵清平乐词</p><p>　　闲行闲坐，不必争人我，<br />　　百岁光阴弹指过，成甚么功果？<br />　　昨日羯鼓催花，今朝疏柳啼鸦，<br />　　王谢堂前燕子，不知飞入谁家？</p><p>　　杨升庵临江仙词</p><p>　　滚滚长江水逝东，浪花淘尽英雄。<br />　　是非成败转头空，青山依旧在，几度夕阳红？<br />　　白发渔樵江渚上，惯看秋月春风。<br />　　一壶浊酒喜相逢，古今多少事，都付笑谈中。</p><p>　　南乡子词</p><p>　　携酒上吟亭，满目江山列画屏，<br />　　赚得英雄头似雪，功名，虎啸龙吟几战争。<br />　　一枕梦魂惊，落叶西风别换声，<br />　　谁弱谁强多罢手，伤情，打入于樵话里听。<br />　　秦王苻坚墓碑诗暑往寒来春复秋，夕阳西下水东记，<br />　　将军战马今何在？野草闲花满地愁！</p><p>　　知足歌</p><p>　　人生尽是福，惟人不知足；<br />　　思量肩担苦，步行便是福；<br />　　思量走路苦，骑驴便是福；<br />　　思量饥寒苦，饱暖便是福；<br />　　思量疾病苦，健康便是福；<br />　　思量露宿苦，藏头便是福；<br />　　思量荒乱苦，平安便是福；<br />　　思量无业苦，佣工便是福；<br />　　人生能几时，不要不知足！</p><p>　　得过歌</p><p>　　得过且过，多惜福，少惹祸；<br />　　石家豪势倾苍天，项楚乌江竟难度，<br />　　何如陶潜抚孤松，醉来闲向北窗卧。<br />　　世事到头终坎坷，快意终须有折挫，<br />　　得过且过！</p><p>　　石天基莫愁诗</p><p>　　人生在世一蜉蝣，转眼乌头换白头。<br />　　百岁光阴能有几？一场扯淡没来由。<br />　　当年楚汉今何在？昔日萧曹尽已休。<br />　　遇饮酒时须饮酒，青山偏会笑人愁。</p><p>　　唐伯虎对玉环带清江引词</p><p>　　春去春来，白头空自挨，<br />　　花落花开，朱颜容易衰；<br />　　世事等浮埃，光阴如过客，<br />　　休慕云台，功名安在哉？<br />　　休想蓬莱，神仙真浪猜，<br />　　清闲两字钱难买，苦把身拘碍；<br />　　人生过百年，便是超三界，<br />　　此外更无别计策。<br />　　极品随朝，谁知倪宫保？<br />　　百万缠腰，谁似挑三老？<br />　　富贵不坚牢，达人须自晓。<br />　　兰蕙蓬蒿，看来都是草，<br />　　鸾凤鸱鸮，算来都是鸟，<br />　　北邙路儿人怎逃？<br />　　及早寻欢乐，痛饮百万觞，<br />　　唱三千套，无常到来犹恨少。</p><p>　　石天基忍耐歌</p><p>　　忍耐好，忍耐好，忍耐二字常奇宝。<br />　　一朝之忿不能忍，斗胜争强祸不小。<br />　　身家由此破，性命多难保。<br />　　休逞财势结怨仇，后来要了不得了。<br />　　让人一步有何妨，量大福大无烦恼。</p><p>　　清平调</p><p>　　世事茫茫，光阴有限，<br />　　算来何必奔忙。<br />　　人生碌碌，竞短论长，<br />　　却不道、荣枯有数，<br />　　得失难量。<br />　　看那秋风金谷，夜月鸟江；<br />　　阿房宫冷，铜雀台荒；<br />　　荣华花上露，富贵草头霜；<br />　　机关参透，万虑皆忘。<br />　　夸甚么龙楼凤阁？说甚么利锁名缰？<br />　　闲来静处，且将诗酒猖狂。<br />　　唱一曲归来未晚，歌一调湖海茫茫；<br />　　逢时遇景，舍翠寻芳；<br />　　约几个知心密友，到野外溪傍；<br />　　或琴棋释兴，或曲水流觞；<br />　　或说些善淫果报，或论些今古兴亡；<br />　　看花枝堆锦绣，听鸟语弄笙簧，<br />　　一任他人情反覆，世态炎凉，<br />　　优游延岁月，潇洒度时光。</p><p>　　苏东坡行香子词</p><p>　　清夜无尘，月色如银，<br />　　酒斟时须满十分；<br />　　浮名浮利、休去劳神！<br />　　似隙中驹、石中火、梦中身，<br />　　虽抱文章，开口谁亲？<br />　　且陶陶乐取天真。<br />　　几时归去做个闲人，<br />　　背一张琴、一壶酒、一溪云。</p><p>　　邵康节养心歌</p><p>　　得岁月，延岁月；得欢悦，且欢悦；<br />　　万事乘除总在天，何必愁肠千万结。<br />　　放心宽，莫量窄，古今兴废如眉列。<br />　　金谷繁华眼底尘，淮阴事业锋头血；<br />　　陶潜篱畔菊花黄，范蠡湖边芦絮白；<br />　　临潼会上胆气雄，丹阳县里箫声绝；<br />　　时来顽铁有光辉，运退黄金无颜色；<br />　　逍遥且学圣贤心，到此方知滋味别；<br />　　粗衣淡饭足家常，养得浮生一世拙。</p><p>　　醒迷歌</p><p>　　醒迷人，甘淡泊，茅屋布衣多快活；<br />　　布衣不破胜绮罗，茅屋不漏如瓦房。<br />　　不求荣，不近辱，平心静气随时俗；<br />　　了却人间闲是非，逢场作戏相欢逐。<br />　　也若毅，也若朴，一心正直无私曲；<br />　　终朝睡到日三竿，起来几碗黄虀粥。<br />　　吃一碗，唱一曲，自歌自在无拘束；<br />　　客来相欢奉清茶，客去还将猿马缚。<br />　　弹丝竹，品茗乐，总笑他人空忙碌；<br />　　南北奔驰为名利，未老先已白头秃。<br />　　夫妻缘，儿女欲，雨里鲜花风里烛；<br />　　多少白头送黑头，多少老人为少哭。<br />　　满壅金，满堂玉，何曾买得时常喜；<br />　　临危终觉一场空，只有孤身无伴束。<br />　　张门田，李家屋，今日钱家明日陆；<br />　　桑田变海海为田，从来如此多翻覆。<br />　　识得破，万事足，惟有修行不为禄；<br />　　吃喝玩乐终成空，无忧无虑方是福。<br />　　时未到，眉莫蹙，八字亨通有迟速；<br />　　甘罗十二受秦恩，太公八十食周禄。</p><p>　　半半诗</p><p>　　看破浮生半百，半生受用无边；<br />　　半残岁月尽悠闲，半里乾坤开展。<br />　　半郭半乡村舍，半山半水田园；<br />　　半耕半读半寒廛，半士半民姻眷。<br />　　半雅半粗器具，半华半实庭轩；<br />　　食棠半素半轻鲜，肴馔半丰半俭。<br />　　童仆半能半拙，妻子半朴半贤；<br />　　心情半佛半神仙，姓字半藏半显。<br />　　一半还之天地，一半让将人间；<br />　　半思后代与桑田，半想阎罗怎见。<br />　　饮酒半酣正好，花开半时偏妍；<br />　　帆张半扇免翻颠，马放半缰稳便。<br />　　半少却饶滋味，半多反厌纠缠；<br />　　自来苦乐半相参，会占便宜只半。</p><p>　　治家格言</p><p>　　财也大，产也大，后代子孙祸也大；<br />　　借问此理是若何？儿孙钱多胆也大，<br />　　天般大事都不怕，不丧身家不肯罢！<br />　　财也少，产也少，后来子孙祸也少；<br />　　若问此理是如何？子孙钱少胆子小，<br />　　些微产业知自保，省吃俭用也过了！</p><p>　　立地成佛（无相颂）</p><p>　　心平何劳持戒，行直何用修禅。<br />　　恩则亲养父母，义则上下相怜。<br />　　让则尊卑和睦，忍则众恶无喧。<br />　　若能钻木出火，淤泥定生红莲。<br />　　改过必生智慧，护短内心非贤。<br />　　日用常行饶益，成道非由施钱。<br />　　菩提只向心觅，何劳向外求玄。<br />　　听说依此修行，天堂只在目前。</p><p>　　疗心的良药</p><p>　　好肚肠一条、慈悲心一片、<br />　　温柔半两、道理三分、<br />　　信行五钱、忠直一块、<br />　　孝顺十分、老实一个、<br />　　阴骘全用、方便不拘多少。<br />　　此药要用宽心锅内炒，<br />　　不用焦、不要躁、去火性三分，<br />　　于平等盆内研碎：<br />　　三思为末，以波罗蜜为丸，<br />　　如菩提子大，每早进三服，<br />　　不拘时候，用和气汤送下，<br />　　果能依此服之，无病不瘥。<br />　　&mdash;&mdash;石头和尚的医心药方</p><p>　　王阳明啾啾吟</p><p>　　智者不惑仁不忧，君胡戚戚眉双愁，<br />　　信步行来皆坦道，判天之下非人谋。<br />　　智者因咽遂废食，愚者畏溺先自投，<br />　　千金之珠弹鸟雀，掘土何须用髑髅。<br />　　东家老翁畏虎患，虎夜入室衔其首，<br />　　西家儿童不畏虎，执芊驱虎如驱牛。<br />　　人生达命自洒落，避谗忧毁徒啾啾。</p><p>　　革除积习（十穷）吟</p><p>　　一、只因放荡不经营，渐渐穷。<br />　　二、钱财浪费手头松，容易穷。<br />　　三、朝朝睡到日头红，懒惰穷。<br />　　四、家有田地不务农，好逸穷。<br />　　五、结交豪官做亲翁，攀高穷。<br />　　六、好打官司逞英雄，斗气穷。<br />　　七、借债纳利装门风，充阔穷。<br />　　八、妻孥懒惰子飘蓬，命当穷。<br />　　九、子荪结交不良朋，损友穷。<br />　　十、好赌贪花捻酒盅，彻底穷。</p><p>　　创业常念（十富）谣</p><p>　　一、不辞辛苦走正路，理当富。<br />　　二、买卖公平多主顾，忠厚富。<br />　　三、听得鸡鸣离床铺，勤奋富。<br />　　四、手脚不停理家务，劳动富。<br />　　五、当防火盗管门户，谨慎富。<br />　　六、不去为非犯法度，守分富。<br />　　七、合家大小相帮助，同心富。<br />　　八、妻儿贤慧无欺妒，帮家富。<br />　　九、教训子孙立门户，传家富。<br />　　十、存心积德天加护，为善富。</p><p>　　公正廉明自扬名</p><p>　　事父尽孝敬，事君端忠贞；<br />　　兄弟敦和睦，朋友笃诚信。<br />　　从官重公慎，立身贵廉明；<br />　　待士慕谦让，莅民尚宽平。<br />　　理讼惟正直，察狱必审情；<br />　　谤议不足怨，宠辱讵须惊？<br />　　处满常惮盈，居高本虑倾；<br />　　诗礼固可学，郑卫不足听。<br />　　幸能修实操，何俟钓虚声；<br />　　白圭玷可灭，黄金诺不轻。<br />　　春穆饮盗马，楚客报绝缨；<br />　　言行既无择，存没自扬名。<br />　　贤愚千载知谁是？满眼蓬蒿共一丘。<br />　　马力牛筋为子孙，龙争虎斗闹乾坤。<br />　　战尘摩擦英雄老，杀气熏蒸日月昏。<br />　　千载几人兴后代？百年总是幻游魂。<br />　　孔明若晓其中意，高卧南阳紧闭门。</p><p>　　好了歌</p><p>　　世人都晓神仙好，惟有功名忘不了；<br />　　古今将相在何方？荒冢一堆草没了！<br />　　世人都晓神仙好，只有金银忘不了；<br />　　终朝只恨聚无多，及到多时眼闭了。<br />　　世人都晓神仙好，只有娇妻忘不了；<br />　　君在日日说恩情，君死又随人去了；<br />　　世人都晓神仙好，只有儿孙忘不了；<br />　　痴心父母古来多，孝顺子孙谁见了？</p><p>　　不知足歌</p><p>　　终日奔忙只为饥，才得温饱又思衣；<br />　　衣食两般皆足够，房中缺少美娇妻；<br />　　娶了娇妻并美妾，又无田产作根基；<br />　　置下良田千万顷，因无官职怕人欺；<br />　　三品四品还嫌小，一品四品仍觉低；<br />　　一日当朝为宰相，又想帝王做一回；<br />　　做得君王犹不足，还把长生不老期；<br />　　欲壑未满梦未醒，一棺长盖抱憾归！</p><p>　　忍让淡泊好治家</p><p>　　大丈夫成家容易，士君子立志不难。<br />　　退一步自然幽雅，让三分何等清闲。<br />　　忍几句无忧自在，耐一时快乐神仙。<br />　　吃菜根淡中有味，守王法梦里不惊。<br />　　有人问我尘世事，摆手摇头说不知。<br />　　宁可采深山之茶，莫要饮花街之酒。<br />　　须就近有道之士，早谢却无情之友。<br />　　贫莫愁兮富莫夸，那有贫长富久家。</p><p>　　博爱平等（百字铭）</p><p>　　耕夫役役，多无隔宿之粮；<br />　　织女波波，少有御寒之衣；<br />　　日食三餐，当思农夫之苦；<br />　　身穿一缕，每念织女之劳。<br />　　寸丝千命，匙饭百鞭；<br />　　无功受禄，寝食不安。<br />　　交有德之朋，绝无益之友；<br />　　取本分之财，戒无名之酒。<br />　　常怀克己之心，闭却是非之口；<br />　　若能依朕所言，富贵功名可久！</p><p>　　考量适己（八多少箴）</p><p>　　少饮酒，多令粥；<br />　　多茹菜，少吃肉。<br />　　少开口，多闭目；<br />　　多梳头，少沐浴。<br />　　少群居，多独宿；<br />　　多读书，少积玉。<br />　　少争名，多忍辱；<br />　　多行善，少干禄。<br />　　便宜勿再往，好事不如无。</p><p>　　心命歌</p><p>　　心好命又好，富贵直到老。<br />　　命好心不好，福变为祸兆。<br />　　心好命不好，祸转为福报。<br />　　心命俱不好，遭殃且贫夭。<br />　　心可挽乎命，最要存仁道。<br />　　命实造于心，吉凶惟人召。<br />　　信命不修心，阴阳恐虚矫。<br />　　修心一听命，天地自相保。</p><p>　　修身常吟（正己治家歌）</p><p>　　正人先正己，治家如治国；<br />　　先当重祖宗，慎勿扰亲族。<br />　　竭力孝父母，小心敬伯叔；<br />　　长幼必有序，夫妻须和睦。<br />　　度量放宽宏，见识休局促；<br />　　莫听妇人言，兄弟伤骨肉。<br />　　常存君子心，忠厚待乡曲；<br />　　义方教子孙，宽恕使奴仆。<br />　　诸物须俭用，凡事要知足；<br />　　衣食务均平，财物莫私蓄。<br />　　闭门当严谨，儿女可拘束；<br />　　家法能整齐，自然天赐福！</p><p>　　（四不可尽）莫忘记</p><p>　　势不可使尽，<br />　　福不可享尽，<br />　　便宜不可占尽，<br />　　聪明不可用尽！</p><p>　　能忍自安（百忍歌）</p><p>　　百忍歌、百忍歌，人生不忍将奈付？<br />　　我今与汝歌百忍，汝当拍手笑呵呵！<br />　　朝也忍、暮也忍、辱也忍、苦也忍、<br />　　痛也忍、饿也忍、寒也忍、欺也忍、<br />　　怒也忍、是也忍、非也忍，方寸之间当自省！<br />　　道人何处未归来？痴云隔断须弥顶。<br />　　脚尖踢出一字关，万里西风吹月影。<br />　　天风冷冷山月明，分明照破无为镜。<br />　　君不见，如来割身痛也忍，孔子绝粮饿也忍；<br />　　韩信胯下辱也忍，闵子单衣寒也忍；<br />　　师德唾面羞也忍，刘宽污衣怒也忍！<br />　　好也忍、歹也忍，都向心头白思忖，<br />　　囫囵吞下栗棘蓬，恁时方识真根本！</p><p>　　知难忍苦好处世</p><p>　　天下有两难：登天难，求人更难。<br />　　地上有两苦：黄连苦，无钱更苦。<br />　　世界有两险：江湖险，人心更险。<br />　　人间有两薄：春冰薄，人情更薄。</p><p>　　诗词哲思阐人生</p><p>　　世事短如春梦，<br />　　人情薄似秋云，<br />　　不须计较苦劳心，<br />　　万事原来有命，<br />　　幸遇三杯酒美，<br />　　况逢一朵花新，<br />　　片时欢笑且相亲，<br />　　明日阴晴未定。</p><p>　　能容自宽（忍让歌）</p><p>　　不忍一时有祸，三思百岁无妨；<br />　　宽怀自解是良方，含怒伤心染恙。<br />　　凡事从容修省，何须急躁猖狂；<br />　　有涵有养寿延长，稳纳一生福量。<br />　　恣意发狂有失，存心忍耐无忧；<br />　　性情凶暴易遭囚，度量容人有后。<br />　　羹污能容人相，受辱胯下封侯；<br />　　张飞暴躁断咽喉，到底终遭毒手。<br />　　占尽便宜有报，吃些亏也无妨；<br />　　庞涓暴虐早身亡，孙子忍之无恙。<br />　　血气方刚壮士，不宜恃力凌人；<br />　　一言不合怒相争，烈火一般性情。<br />　　不忍一时忿气，却担百口忧心；<br />　　忠言逆耳莫相嗔，苦口药能医病。</p><p>　　虀饭补衣（安贫吟）</p><p>　　黄虀饭，白盐炒，只要撑得肚皮饱；<br />　　若因滋味妄贪求，须多俯仰增烦恼。<br />　　破布衣，无价宝，补上又补年年好；<br />　　盈箱满笼替人藏，何曾件件穿到老。<br />　　硬板床，铺软草，高枕无忧睡到卯；<br />　　锦枕绣褥不成眠，翻天覆去天已晓。<br />　　旧房屋，只要扫，及时修理便不倒；<br />　　近来多少好楼台，半成瓦砾生青草。</p><p>　　戒贪财的（醒世诗）</p><p>　　儿孙胜如我，要钱作甚么？<br />　　儿孙不如我，要钱作甚么？<br />　　为人不必苦贪财，贪得财来天降灾。<br />　　既是有钱人不在，不如人在少贪财。<br />　　劝君作福便无钱，祸到临头使万千。<br />　　欲要与君谈善事，一朝身死卧黄泉。<br />　　报应分毫终不爽<br />　　世人枉费用心机，<br />　　天理昭彰不可欺；<br />　　任尔通盘都打算，<br />　　有余殃庆总难移，<br />　　尽归善报无相负，<br />　　尽归恶报谁便宜。<br />　　见善则迁由自主，<br />　　转祸为福亦随时；<br />　　若犹昧理思为恶，<br />　　此念初萌天必知，<br />　　报应分毫终不爽，<br />　　只有来早与来迟！</p><p>　　传家训</p><p>　　淡饭粗衣未足羞，心田失种却堪愁，<br />　　留些余地勤修福，多少贫人仰面求。<br />　　无端糜费太猖狂，用了银钱造孽忙，<br />　　何不将来行善事，保君后代子孙昌。<br />　　刻薄成家不久长，吃亏总有好收场，<br />　　放宽一步无穷乐，好护心头一点良。<br />　　顺天由命莫强求<br />　　事事由天莫强求，<br />　　何须苦苦用机谋？<br />　　饱三餐饭常知足，<br />　　得一帆风便可收。<br />　　生事事生何日了，<br />　　害人人害几时休？<br />　　冤家宜解不宜结，<br />　　各自回头看后头！<br />　　莫以一世换财名<br />　　人生七十古来稀，前除幼小后除老；<br />　　中间光阴不多时，又有炎霜与烦恼。<br />　　过了中秋月不明，过了清明花不好；<br />　　花前月下且高歌，又要急把金樽倒。<br />　　世上钱多赚不尽，朝里官多做不了；<br />　　官大钱多心转忧，落得自家白头早。<br />　　春夏秋冬捻指间，霞送黄昏鸡报晓；<br />　　请君细数眼前人，一年几个埋荒草。<br />　　旧墓丛里添新冢，垒垒凄凉向黄昏；<br />　　草高草低多少坟，一年一半没人扫。</p><p>　　不如意时（释如意）</p><p>　　如意如意，百事如意，<br />　　人有人意，我有我意，<br />　　合得人意，恐非我意，<br />　　合得我意，恐非人意，<br />　　人意我意，恐非天意，<br />　　合得天意，自然如意，<br />　　如意如意，百事如意。<br />　　&mdash;程璧光（释如意）</p><p>　　长寿十法</p><p>　　要长寿，多积阴功天保佑。<br />　　要长寿，嬉嬉常笑眉莫皱。<br />　　要长寿，远离美色如仇寇。<br />　　要长寿，三餐量腹依时候。<br />　　要长寿，热身莫教风寒受。<br />　　要长寿，出言行事俱从厚。<br />　　要长寿，大小物命都怜救。<br />　　要长寿，书酒花月随前后。<br />　　要长寿，诸般省俭常念旧。<br />　　要长寿，上床鼾吁神不漏。</p><p>　　享福十法</p><p>　　会享福，存心快乐常知足。<br />　　会享福，少思少言少色欲。<br />　　会享福，怡怡静坐无尘俗。<br />　　会享福，居住朝南精致屋。<br />　　会享福，清晨一餐滋润粥。<br />　　会享福，明窗净几娱心目。<br />　　会享福，满架诗书随意读。<br />　　会享福，但有隙地栽花竹。<br />　　会享福，早完赋税免催促。<br />　　会享福，对酒狂歌田野曲。</p><p>　　调寄西江月</p><p>　　天上鸟飞兔走，人间古往今来，<br />　　沉吟屈指数英才，多少是非成败。<br />　　富贵高楼舞榭，凄凉废冢荒台，<br />　　万般回首化尘埃，只有青山不改。<br />　　阅尽残篇断简，细评千古英雄，<br />　　功名富贵笑谈中，回首一场春梦。<br />　　昨日香车宝马，令朝禾黍秋风，<br />　　谁强谁弱总成空，傀儡场中搬弄。</p><p>　　调寄西江月</p><p>　　利锁名缰系足，豪华富贵撄心，<br />　　恩妻爱子更情深，种种把人缠定。<br />　　快乐欢娱未几，无常大限来寻，<br />　　轮回生死苦难禁，总是佛仙无分。</p><p>　　吕祖劝世歌</p><p>　　一毫之善，与人方便。<br />　　一毫之恶，劝人莫作。<br />　　衣食随缘，自然快乐。<br />　　算甚么命，问甚么卜。<br />　　欺人是祸，饶人是福。<br />　　天网恢恢，报应甚速。<br />　　力行此言，神钦鬼伏。</p><p>　　唐、白乐天颂</p><p>　　余年七十一，不复事吟哦，<br />　　看经费眼力，作福畏奔波。<br />　　何以度心眼？一声阿弥陀，<br />　　行也阿弥陀，坐也阿弥陀，<br />　　纵饶忙似箭，不离阿弥陀。<br />　　达人应笑我，多却阿弥陀，<br />　　达又作么生，不达又如何？<br />　　普劝法界众，同念阿弥陀，<br />　　要脱轮回苦，须念阿弥陀。</p><p>　　寒山诗</p><p>　　我见谩人汉，如篮盛水走，<br />　　一气将归家，篮里何曾有。<br />　　我见被人谩，一似园中韭，<br />　　日日被刀伤，天天还自有。<br />　　贪人好聚财，恰如枭爱子，<br />　　子大而食母，财多还害己；<br />　　散之即福生，聚之即祸起，<br />　　无财亦无祸，鼓翼青云里。<br />　　人生不满百，常怀千岁忧，<br />　　自身病始可，又为子孙愁。<br />　　下视禾根土，上看桑树头，<br />　　秤锤落东海，到底才知休。<br />　　可叹浮生人，悠悠何日了，<br />　　朝朝无闲时，年年不觉老。<br />　　总为求衣食，令心生烦恼，<br />　　扰扰百千年，去来三恶道。<br />　　世有一般人，不恶又不善，<br />　　不识主人翁，随客处处转；<br />　　因循过时光，浑是痴肉脔，<br />　　虽有一灵台，如同客作汉。<br />　　我见黄河水，凡经几度清，<br />　　水流如急箭，人世若浮萍。<br />　　痴属根本业，无明烦恼坑，<br />　　轮回几许劫，只为造迷盲。<br />　　谁家长不死，死事旧来均，<br />　　始忆八尺汉，俄成一聚尘；<br />　　黄泉无晓日，青草有时春，<br />　　行到伤心处，松风愁杀人。<br />　　骝马珊瑚鞭，驱驰洛阳道，<br />　　自矜美少年，不信有衰老；<br />　　白发会应生，红颜岂长保，<br />　　但看北邙山，是个蓬莱岛。<br />　　有酒相招饮，有肉相呼吃，<br />　　黄泉前后人，少壮须努力；<br />　　玉带暂时华，金钗非久饰，<br />　　张翁与郑婆，一去无消息。<br />　　桃花欲经夏，风月催不待，<br />　　访觅汉时人，能无一个在；<br />　　朝朝花迁落，岁岁人移改，<br />　　今日扬尘处，昔时为大海。<br />　　不行真正道，随邪号行婆，<br />　　口惭神佛少，心怀嫉妒多；<br />　　背后吃鱼肉，人前念弥陀，<br />　　如此修身处，难应避奈何！<br />　　生前太愚痴，不为今日悟，<br />　　今日如许贫，总是前生过；<br />　　今生又不修，来生还如故，<br />　　两岸各无舟，渺渺应难渡。<br />　　人以心为本，本以心为柄，<br />　　本在心莫邪，心邪丧本命；<br />　　未能免此殃，何言懒照镜，<br />　　不念金刚经，却令菩萨病。<br />　　世有一等流，悠悠似木头，<br />　　出语无知解，云我百不忧；<br />　　问道道不会，世有一等流，<br />　　悠悠似木头，出语无知解，<br />　　云我百不忧；问道道不会，<br />　　问佛佛不求，仔细推寻著，<br />　　茫然一场愁。君看叶里花，<br />　　能得几时好，今日畏人攀，<br />　　明朝待谁扫，可怜娇艳情，<br />　　年多转成老，将此比于花，<br />　　红颜岂长保。<br />　　世人何事可吁嗟？苦乐火煎无底涯，<br />　　生死往来多少劫，东西南北是谁家，<br />　　张王李赵权时姓，六道三途事似麻，<br />　　只为主人不了绝，遂招迁谢逐迷邪。</p><p>　　不忙歌</p><p>　　知君本不忙，偏说不得闲。<br />　　二十四小时，八时床上眠；<br />　　三餐费三时，又用茶和烟，<br />　　梳洗大小便，总费一时间；<br />　　出门去应酬，回家对妻谈，<br />　　至少两小时，还怕有纠缠；<br />　　身倦思午睡，二时睡不完，<br />　　共花十六时，空过大半天。<br />　　所剩八时内，未必事真繁，<br />　　念佛半小时，反说多耽延。<br />　　且看古来人，几个七十年？<br />　　莫把生死苦，撇在脑后边，<br />　　真正自己事，要紧万万千，<br />　　劝君发猛省，速种九品莲！</p><p>　　醒世词</p><p>　　钟送黄昏鸡报晓，昏晓相催世事何时了；<br />　　万古千愁人自老，春来依旧生芳草。<br />　　忙处人多闲处少，闲处光阴几个人知道？<br />　　独上小楼云杳杳，天涯一点青山小。</p><p>　　前贤醒世杂咏</p><p>　　举头三尺有神明，毫发难欺莫乱行，<br />　　常对苍苍怀怵惕，良心天理要公平。<br />　　行藏虚实自家知，祸福因由更问谁？<br />　　善恶到头终有报，只争来早与来迟。<br />　　居心诚实是根基，一事虚时百事疑，<br />　　到底虚言终削福，明明天道总难欺。<br />　　阴谋暗算害人家，天眼分明自不花，<br />　　祸到身来方懊悔，始知前日念头差。<br />　　世事如棋转眼更，痴人何用苦纷争，<br />　　今朝末识明朝事，铁面阎罗不徇情。<br />　　湛湛青天不可欺，未曾动念已先知，<br />　　劝君莫作亏心事，古往今来放过谁。<br />　　及早回头莫稍迟，光阴闪电白驹驰，<br />　　放开双眼青云里，看你横行到几时。<br />　　一船西去一船东，顺逆风波势不同，<br />　　寄语顺风船上客，明朝未必是东风。</p><p>　　元、白云望江南歌</p><p>　　沙婆苦，光影急如流，宠辱悲欢何日了？<br />　　是非人我几时休？生死路悠悠。三界里，<br />　　水面一浮沤，纵使英雄功盖世，<br />　　只留白骨掩荒丘，何似早回头。</p><p>　　醒世歌</p><p>　　回头好，回头好，世事将来一笔扫，<br />　　红尘队里任他忙，我心清净无烦恼。<br />　　终日贪，何时了？只恨家中财帛少，<br />　　分明傀儡线牵提，断线之时身跌倒。<br />　　无常到，没大小，不羡金银不要宝，<br />　　不分贫贱与王侯，年年多少埋荒草，<br />　　看看红日落西山，不觉鸡鸣又天晓。<br />　　急回头，莫说早，小小孩童易得老，<br />　　才高北斗富千箱，业障随身原自造。<br />　　劝世人，回头好，改过为善乐陶陶，<br />　　结果名利一场空，赶快回头莫蹉跎！</p><p>　　石天基快乐铭</p><p>　　有书真富贵，无事小神仙。<br />　　花常留我赏，月不放人眠。<br />　　狂歌性卓矣，把酒意陶然。<br />　　随时皆好日，到处是桃源。<br />　　栽培心上地，涵养性中天，<br />　　痴顽学儿戏，喜极舞疯癫。<br />　　松阴张亭盖，鸟声奏管弦。<br />　　情思犹梦幻，尘世等云烟。<br />　　潇洒因知足，宽平为听缘。<br />　　以此铭肺腑，福增寿更延。</p><p>　　明、唐伯虎警世诗</p><p>　　措身物外谢时名，著眼闲中看世情，<br />　　人算不如天算巧，机心争似道心平；<br />　　过来昨日疑前世，睡起今朝觉再生，<br />　　说与明人应晓得，与愚人说也分明。<br />　　世事如舟挂短篷，或移西岸或移东，<br />　　几回缺月还缺月，数阵南风又北风；<br />　　岁久人无千日好，春深花有几时红，<br />　　是非入耳君须忍，半作痴呆半作聋。<br />　　但凡行事要知机，斟酌高低莫乱为！<br />　　乌江项羽今何在？赤壁周瑜业更谁？<br />　　赢得我时何足幸，且饶他去不为亏，<br />　　世事与人争不尽，还他一忍是便宜。<br />　　举世不忘浑不了，寄身谁识等浮沤，<br />　　谋生尽作千年计，公道还当一死休；<br />　　西下夕阳难把手，东流逝水绝回头，<br />　　世人不解苍天意，空使身心夜半愁。</p><p>　　唐、释无本叹世</p><p>　　多置庄田广修宅，四邻买尽犹嫌窄，<br />　　雕墙峻宇无歇时，几日能为宅中客；<br />　　问舍求田犹未已，堂上哭声人已死，<br />　　哭人尽是分钱人，口哭原来心里喜！</p><p>　　宋士元修身咏</p><p>　　心田种德急修持，生死无常不可期，窗外日光弹指过，为人能有几多时（为人在世，生死一事最大，世人事事皆知预为筹画，独对无常二字，偏不知早作打算，可怪也！）<br />　　个个闻知有死生，既知何不早权衡？堂堂大路无人走，开眼明明入火坑（昏昏梦梦，迷恋于酒色财气中者，皆开眼入火坑者也）。<br />　　幸读诗书被化新，幸生中土作良民，此身不向今生度，更向何生度此身（有识者所以急急修持，不使此生空过）。<br />　　自身有病自身知，身病还将心药医，心境静时身亦静，心生医是病生时（息心静气，可消百病，养生妙诀也）</p><p>　　邵康节养生诗</p><p>　　闲居慎勿说无妨，才说无妨便有妨，<br />　　争先径路机关恶，退后语言滋味长；<br />　　爽口物多终作疾，快心事过辄为殃，<br />　　与其病后须求药，不若病前能自防。</p><p>　　知足诗</p><p>　　无忧无虑又无求，何必斤斤计小筹？<br />　　明月清风随意取，青山绿水任遨游。<br />　　知足胜过长生药，克己乐为孺子牛，<br />　　切莫得陇犹望蜀，神怡梦稳慢白头。</p>				                
						</center></div><hr><script charset='utf-8' src='../js/hui2.js'></script></body></html> 