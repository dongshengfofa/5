<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,女性的做人与修行' />
<link href='../css/3.css' rel='stylesheet' type='text/css'></head><body><hr><center><div class='zw'>女性的做人与修行</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			
							<p><span style="font-size: 14px">　　一、笃尽己分&nbsp;&nbsp; </span></p>
<p><span style="font-size: 14px">　　1.女人本分在于孝亲相夫教子</span></p>
<p><span style="font-size: 14px">　　所言尽职分，在女人分上，实有最大之关系，而且了无形迹。世之治乱，家之兴衰，悉由女人能尽职分与否耳。言女人职分，即孝翁姑，和妯娌，相夫教子等。以能孝友温恭，则宜家。能辅助丈夫，令其德业日进，过愆日减，则宜室。能宜家宜室，则儿女相观而化，均成贤善。儿女既成贤善，则从此以往，世世子孙皆成贤善。故光常谓治国平天下之权，女人家操得一大半。又谓教子为治国平天下之本，而教女为尤要者，此也。《复慧淑慧庆两女居士书》</span></p>
<p><span style="font-size: 14px">　　女人家以相夫教子为天职。相，助也。助成夫德，善教儿女。令其皆为贤人善人，此女人家之职分也。今之女人，每每骄惯儿女，不以做人之道理，及因果报应相诲，故儿女多难成器。所以瞎捣乱之大聪明人，与胡作非为之匪类，遍满世间。弄得国不成国，民不成民。其根本皆由其父母，不知尽父母教训儿女之职分所致，故使乱无已时。若人人善教儿女，世道自然太平矣。《复朱石僧居士书二》</span></p>
<p><span style="font-size: 14px">&nbsp;</span></p>
<p><span style="font-size: 14px">　　2.女人尽分乃世间圣贤之道，亦是佛门敦本之法</span></p>
<p><span style="font-size: 14px">　　世有女人，不明至理，或不孝公婆，欺侮丈夫，溺爱儿女，虐待婢仆。或属填房，虐待前房儿女。不知孝公婆，敬丈夫，教儿女，惠婢仆，教养恩抚前房儿女，实为世间圣贤之道，亦是佛门敦本之法。具此功德，以修净土，决定名誉日隆，福增寿永，临终蒙佛接引，直登九莲也。须知有因必定有果，己若种孝敬慈爱之因，自得孝敬慈爱之果。为人即是为己，害人甚于害己。固宜尽我之职分，以期佛天共鉴也。《一函遍复》</span></p>
<p><span style="font-size: 14px">&nbsp;</span></p>
<p><span style="font-size: 14px">　　3.相夫教子，功德无量</span></p>
<p><span style="font-size: 14px">　　余常谓教女为齐家治国之本，又常谓治国平天下之权，女人家操得一大半，盖谓此也。以天姿高者，若有贤母以钧陶之，贤妻以辅翼之。自可意诚心正，明明德，止至善。穷则独善其身，达则兼善天下。即天姿平常者，亦堪循规蹈矩，作一守分良民。断不至越理犯分，为非作奸，以忝所生，而为世害也。《冯平斋宜人事实发隐》</span></p>
<p><span style="font-size: 14px">　　&ldquo;而女人家第一功德，在孝翁姑，相夫教子。既为佛弟子，而不知孝亲相夫教子。则于自己本分之责任未尽，人或由此指斥其非，便不能令人相观而善也。若能笃尽己分，再加修持净业。远近见闻，皆生景慕。所谓以言教者讼，以身教者从。匹夫匹妇若善，亦可移风易俗。若不善亦可移风易俗。&rdquo;《复智牧居士书》</span></p>
<p><span style="font-size: 14px">&nbsp;</span></p>
<p><span style="font-size: 14px">　　二、印祖开示母教子的关键：</span></p>
<p><span style="font-size: 14px">&nbsp;</span></p>
<p><span style="font-size: 14px">　　1.家教之中，母教最要。</span></p>
<p><span style="font-size: 14px">　　所谓母者，即儿女之模范也。倘只知其姑息之爱，任性骄惯，即天姿好者，都会学坏，况本不好者乎。此女人之责任，比男子为独深重者。《复李慰农居士书七》　　家教之中，母教最要，此所以世人称女人为太太者，以其能相夫教子，以正乎内。故其效，必致丈夫成德业，儿女悉贤善。如周之太姜，太任，太姒也。《复白慧导女士书》</span></p>
<p><span style="font-size: 14px">　　又世少善人，由于家庭无善教。而家庭之善教，母教最要。以人之幼时，日在母侧，其熏陶性情者，母边最多。是以女人以相夫教子为天职。使无贤女，何有贤妻贤母哉。由是言之，善教儿女，令知三世因果，实为平治天下正本清源之道。《复叶玉甫居士书》</span></p>
<p><span style="font-size: 14px">　　（1）治国平天下之权，女人家操得一 大半　　印光常谓治国平天下之权，女人家操得一大半。良以家庭之中，主持家政者，多为女人，男人多持外务。其母若贤，子女在家中，耳濡目染，皆受其母之教导，影响所及，其益非鲜。若幼时任性娇惯，俾其自由，绝不以孝弟忠信因果报应是训，长大则便能为杀父杀母之魔王眷属矣。是故子女幼小时，切须养其善心，严加约束。要知今日杀人放火，无恶不作之辈，皆从彼父母娇生惯养而来。以孟子之贤，尚须其母三迁，严加管束而成，况平庸者乎。　　以治国平天下之要道，在于家庭教育。而家庭教育，母任多半。以在胎禀其气，生后视其仪，受其教，故成贤善，此不现形迹而致太平之要务，惜各界伟人，多未见及。愿女界英贤，于此语各注意焉。《上海护国息灾法语.第二日说因果报应及家庭教育》</span></p>
<p><span style="font-size: 14px">　　（2）母教内容</span></p>
<p><span style="font-size: 14px">　　母教第一是胎教，胎教乃教于禀质之初。凡女人受孕之后，务必居心动念行事，唯诚唯谨，一举一动，不失于正。尤宜永断腥荤，日常念佛，令胎儿禀受母之正气，则其生时，必安乐无苦。所生儿女，必相貌端严，性情慈善，天姿聪明。及至初开知识，即为彼说做人之道理。如孝、弟、忠、信、礼、义、廉、耻等。及三世因果之罪福，六道轮回之转变。俾彼心中常常有所恐怖，有所冀慕。再令念佛、念观世音，以期增福增寿，免灾免难。不许说谎话，说是非，打人骂人。不许遭践字纸，遭践五谷，遭践一切东西。不许乱吃食物。不许与同里群儿聚戏。稍长，即令熟读太上感应篇，文昌阴骘文，关帝觉世经，俾知有所师法，有所禁戒。一一为其略说大意，以为后来读书受益之前导。幼时如是，愈读书愈贤善，不患不到圣贤地位，光宗耀祖也。《家庭教育为天下太平之根本发隐》</span></p>
<p><span style="font-size: 14px">　　子女从幼，若不以因果报应，及做人之道，熟与讲谈，则后来欲不随邪说所转者，甚难甚难。天下不治，匹夫有责。谓其善教儿女，俾成贤善。以之风于一乡一邑，以及天下之谓也。吾常谓教子为治平之本，而教女为尤关切要。以女有相夫教子之权，女若贤善，则其婿与儿女皆贤善矣。故又曰，治家平天下之权，女人家操得一大半，乃真语实语。欲家门兴盛，子孙贤善，当以吾言为圭臬，则所求皆得矣。又提倡因果报应，莫善于教人受持太上感应篇，文昌阴骘文。以善恶类书，一目了然，易于获益。彭定求从小日诵此二书，至中状元作尚书时，犹日日诵之。且得暇恭书送人，题为元宰必读书。跋曰，非谓读此可以作状元宰相，而状元宰相决不可不读此书。可知此书之要矣。《复朱仲华居士书一》</span></p>
<p><span style="font-size: 14px">　　（3）爱子之道</span></p>
<p><span style="font-size: 14px">　　爱子之道，不是姑息。姑息非爱，乃害也。如芳虽由汝母溺爱，亦由汝绝未分疏其所宜非宜。故一味仗势强悍，不受约束。将来出嫁，则又何能克尽妇道。汝既欲彼种善根以消恶习，今为彼取法名为慧贤。慧贤，即世俗称赞女人之贤慧也。贤则孝友恭恪，慧则劝俭柔顺，具此德者，人敬之，神护之，生有令名，死生善道，亦正合彼如芳之名之义。又令后之儿女媳等，继其懿范，以作闺阃母仪，以此芳徽，永传裔世。彼虽强悍，总愿人说好，既有愿人说好之心，则不妨于不如法时，稍稍点破。若有宿根，或可转机。又须恳求观世音菩萨，所谓若有众生多贪瞋痴，常念恭敬观世音菩萨，即得离贪瞋痴矣。又凡有大病，皆宜劝其念佛，戒杀吃素，此于医道甚有关系。倘肯利人，比他人易于得益。《复李慰农居士书六》</span></p>
<p><span style="font-size: 14px">&nbsp;</span></p>
<p><span style="font-size: 14px">　　2.教子为治国平天下之根本。而教女尤为切要。</span></p>
<p><span style="font-size: 14px">　　（1）教女比教子更为要紧</span></p>
<p><span style="font-size: 14px">　　善教儿女，为治平之本，而教女尤要。又曰，治国平天下之权，女人家操得一大半。以世少贤人，由于世少贤女。有贤女，则有贤妻贤母矣。有贤妻贤母，则其夫其子女之不贤者，盖亦鲜矣。《与聂云台居士书》</span></p>
<p><span style="font-size: 14px">　　故曰，天下不治，匹夫有责。而人之初生，资于母者独厚，故须有贤母方有贤人。而贤母必从贤女始。是以欲天下太平，必由教儿女始。而教女比教子更为要紧。以女人有相夫教子之天职，自古圣贤，均资于贤母，况碌碌庸人乎。若无贤女，则无贤妻贤母矣。既非贤妻贤母，则相者教者，皆成就其恶，皆阻止其善也。《复万梁居士书一》</span></p>
<p><span style="font-size: 14px">　　（2）家庭、学校教育之误区</span></p>
<p><span style="font-size: 14px">　　惜世人梦梦，不以尽伦守分教女，使日唯从事于妆饰，此外则一无所讲。异日为人妻，为人母，不但不能相夫教子，以成善士，或反相之教之以成恶人。由是言之，教女一事，重于教子多多矣。而余所谓教女为齐家治国之本，及治国平天下之权，女人家操得一大半，乃真语实语也。</span></p>
<p><span style="font-size: 14px">　　近世学风大开，女子入学，多被不知教本之教员所误。从兹不以尽伦守分，宜室宜家，相夫教子为事。各各皆欲操政权。作长官。越分计虑。习为狂妄，亦可慨也。安得有长民者，极力提倡，令其在家庭中培植。俾修齐治平之效，出于不知不觉，了无形迹中，则何幸如之。《冯平斋宜人事实发隐》</span></p>
<p><span style="font-size: 14px">　　今之学界不知此义，动以男子之职业，令女人习学。而不知以相夫教子为训。是学为乱，非学为治也。吾常曰，教子为治国平天下之根本。而教女尤为切要。盖以人之少时，日在母侧。受贤母之熏陶，未有不成贤人者。《复智牧居士书》</span></p>
<p><span style="font-size: 14px">　　（3）现为贤女，嫁为贤妇，后为贤母</span></p>
<p><span style="font-size: 14px">　　女儿出嫁，则减轻负担多多矣。祈与彼说，须尽妇道、孝公婆、敬丈夫、和妯娌、惠婢使。仍守念佛之道，勿以嫁而置之。又须婉劝其夫，令其念佛，及观世音，以为前途恃怙。能如是者，则人敬之，神护之，灾障不侵，福祥俱集。岂但汝自己有光荣，人亦当由汝而敬及汝之生身父母。谓某人有家教，故其女从小即皈依佛法，吃素念佛，今如是如是之好。岂但父母有光荣，并所皈依之师，亦有光荣。若不贤孝，则汝必为人所恶，尚是小事。人必谓汝父母无德行，故生此不贤不孝之女，则汝父母必被人常辱駡之。并汝所皈依之师，人亦以为不能教化汝行孝敬，而受责备也。愿彼等现为贤女，出嫁为人贤妇，后来为人贤母，则何幸如之。《复李仲和居士书》</span></p>
<p><span style="font-size: 14px">&nbsp;</span></p>
<p><span style="font-size: 14px">　　三，印光祖师开示女性在修学中的特殊问题</span></p>
<p><span style="font-size: 14px">&nbsp;</span></p>
<p><span style="font-size: 14px">　　当月经时，可少礼拜</span></p>
<p><span style="font-size: 14px">　　女人从十二三岁，至四十八九岁，皆有月经。有谓当月经时，不可礼拜持诵，此语不通情理。月经短者，二三日即止，长者六七日方止。修持之人，必须念念无闲，何可因此天生之小恙，竟令废弃其修持乎。今谓当月经时，可少礼拜，（宜少礼，不是绝不作礼也。）念佛诵经，均当照常。宜常换洗秽布。若手触秽布，当即洗净。切勿以触秽之手，翻经，及焚香也。佛法，法法圆通，外道只执崖理。世人多多只信外道所说，不知佛法正理，故致一切同人，不能同沾法益也。《一函遍复》</span></p>
<p><span style="font-size: 14px">&nbsp;</span></p>
<p><span style="font-size: 14px">　　四、印光祖师开示女性在生理上的特殊情况</span></p>
<p><span style="font-size: 14px">&nbsp;</span></p>
<p><span style="font-size: 14px">　　1.临产恳念南无观世音菩萨，必无生产痛苦</span></p>
<p><span style="font-size: 14px">　　女人临产，每有苦痛不堪，数日不生，或致殒命者。又有生后血崩，种种危险，及儿子有慢急惊风，种种危险者。若于将产时，至诚恳切出声朗念南无观世音菩萨，不可心中默念，以默念心力小，故感应亦小。又此时用力送子出，若默念，或致闭气受病。若至诚恳切念，决定不会有苦痛难产，及产后血崩，并儿子惊风等患。纵难产之极，人已将死，教本产妇，及在旁照应者，同皆出声念观世音。家人虽在别房，亦可为念决定不须一刻工夫，即得安然而生。外道不明理，死执恭敬一法，不知按事论理，致一班念佛老太婆，视生产为畏途。虽亲女亲媳，亦不敢去看，况敢教彼念观音乎。须知菩萨以救苦为心，临产虽裸露不净，乃出于无奈，非特意放肆者比。不但无有罪过，且令母子种大善根。《一函遍复》</span></p>
<p><span style="font-size: 14px">　　以生死二事，为人生最大之事。而生产之苦，实为女人最大之苦。光昔不说及此事，后由知难产之可怜，故大为提倡。（临产要出声念，倘心里默念，不但力弱难以感通，或因努力，致有受伤之虞也。）凡有依之念者，无不立即安然而生也。愿汝等令女人平常念佛，自无此苦。即不念之人，临产肯念，亦即见奇效。此时但取志诚，切不可以裸露不净而见阻，亦不可疑为有罪而不敢念，则于彼母子均有莫大之利益矣。《致谢浴淮居士书》</span></p>
<p><span style="font-size: 14px">&nbsp;</span></p>
<p><span style="font-size: 14px">　　2.解怨退冤，母子利益无边</span></p>
<p><span style="font-size: 14px">　　若女人生儿子时，当于未生前即念。及至临盆，虽裸体不洁，亦宜出声。此时有性命相关，如堕水火以求救援，不得论仪式不庄，污秽不净等也。女人难产，不是与所生儿女有怨，便是宿世怨家，障不许生，令其受苦。能念佛，并旁边料理之人同为念佛，则彼等怨家闻佛声，当即退避，不敢为碍矣。是以女子从小，便当令其念佛，以期预灭此难。若平时常念佛之人，断不至有此危难。即平时不念佛之人，能志心念，亦必定易生。愚人执崖理，谓家中女人生子，家中都不可供佛，也不可念佛，否则得罪。此系执死方子医变证者，只知其常，不知其变，可哀也已。汝能将此义，与亲邻妇女说，其功德甚大，而毫无所费，可谓拯人于未危。但须详为分别，切不可，谓女人生子，裸体污秽皆无碍，平常亦了无敬畏，不须净洁，侧又获罪不浅。平常须依常理。月经来，及生产，乃是变理。《致自觉居士书》</span></p>
<p><span style="font-size: 14px">　　若是女人，倘肯念佛，必无生产之痛苦。若平日不知念佛之女人，临产极苦，倘肯志诚念南无观世音菩萨，决定立刻安然而生。此事灵感之极，当与一切亲朋，及诸相识说之，俾彼各各得生嘉儿，而且令母子同得安乐，同种善根。《复吴慧诒罗慧澍居士书》</span></p>
<p><span style="font-size: 14px">&nbsp;</span></p>
<p><span style="font-size: 14px">　　3.预防产难，从小念佛念观音</span></p>
<p><span style="font-size: 14px">　　然亦当于一切女人，作永无血产之法，令其现生离苦得乐也。其法唯何。凡女子于幼时，即当念佛，及念观世音，以期消除业障，增长福寿。果于平时能念，自可消此产难。若至临产，仍须志诚恳切念南无观世音菩萨，则决定易生，不会受苦。若平素绝不念佛，及念观音者，临产肯念，亦决平安而生。若有难产者，即教彼念。并在旁照应之人，同为彼念，亦决定即平安而生。且勿谓临产裸露污秽，念则获罪。须知此系性命相关之时，不可以平常之道理论。平常，凡念佛人，若衣冠不整齐，或睡眠、洗澡、抽解等，只可心中默念，不可出声朗念。若生产，不可心中默念，必须出声朗念。以默念力微，若心中努力，或致受病。朗念，则气息舒畅，其益甚大。《复杨慧昌居士书二》</span></p>
<p><span style="font-size: 14px">　　女人能从小常念佛，及观音圣号，后来决无产难之苦。或一受孕即念，或将产三四月前即念，或临产始念，均得安然而生。若难产之极，将及殒命，肯念南无观世音菩萨，决定立刻即安然而生。切不可谓此时裸露不净，念之恐有罪过。须知观音菩萨，大慈大悲，寻声救苦。譬如儿女堕于水火圊厕之中，呼父母以求救，父母决不以彼衣服不整齐，身体不洁净，而弃之不救。菩萨救众生之心，深切于世之父母爱儿女之心，奚啻百千万亿恒河沙倍。是以临产之妇，能朗念菩萨名号者，为极灵极效之最上妙法。不但无罪过，且令彼母子，同得种大善根。《复周伯遒居士书》</span></p>
<p><span style="font-size: 14px">&nbsp;</span></p>
<p><span style="font-size: 14px">　　4.戒杀吃素，消灭宿业现业</span></p>
<p><span style="font-size: 14px">　　女人有一大苦事，即是生产。须劝彼戒杀吃素。如不能自由，当少吃。切不可以既不吃素，便尽量吃。每日朝暮，随自己身分，在佛前礼拜，念若干佛号。若无佛堂，或向西礼拜，亦可。以年轻女人，无自由权，此外随便均好念。并每日念观世音菩萨若干声。但能至诚念，便好，固不在乎外相也。能如此，则宿业现业均可消灭。生产之时，决不会受苦。若有孕时，即常存善心，常念佛号，勿吃荤腥，自然所生儿女贤善。若到临产，更要至诚念观世音菩萨。凡房中照应产妇之人，通通为彼念，其产决定无苦。且自己及所生子，皆种大善根。《复周陈慧净居士书》</span></p>
<p><span style="font-size: 14px">&nbsp;</span></p>
<p><span style="font-size: 14px">　　5.怀孕哺乳，切勿生气</span></p>
<p><span style="font-size: 14px">　　（1）女子从小，习其柔和，终身受福</span></p>
<p><span style="font-size: 14px">　　女人一受孕，不可生气，生大气则堕胎。兼以乖戾之气，过之于子，子之性情，当成凶恶。又喂儿奶时，必须心气和平。若生大气，奶则成毒。重则即死，轻则半日一日死，决无不死者。小气毒小，虽不死，也须生病。以故爱生气之女人的儿女，死的多，病的多。自己喂，雇奶母喂，都是一样。生了大气，万不可喂儿奶，须当下就要放下。令心平气和，过半天再喂。喂时先把奶挤半茶碗倒了。奶头揩过再喂，就无祸殃。若心中还是气烘烘的，就是一天也喂不得。喂则不死，也须大病。此事古今医书均未发明。近以阅历方知其祸。女子从小就要学柔和谦逊，后来生子，必易，必善，必不死，必不病。凡儿女小时死病，多一半是其母生气之故。少一半是自己命该早死。天下古今由毒乳所杀儿女，不知有几恒河沙数，可不哀哉。《复张德田居士书一》</span></p>
<p><span style="font-size: 14px">　　又与女人说，（亦可与男子说）女子从小就要教彼性情柔和。纵遇不如意事，亦不生气。习以成性，不但于自己有无穷之好处。且家庭得和睦之祥，而儿女必不夭死。性情贤善，国家得贤才之庆。气性大的女人，生子必多死，或多病。以一生气，乳即变成毒汁。气大极，喂儿立刻即死。稍小点，半天一天方死。小气虽不死，亦必定生病。此一定不易之事理。《复明心师书》</span></p>
<p><span style="font-size: 14px">　　（2）毒乳杀儿，不知多少</span></p>
<p><span style="font-size: 14px">　　年轻女人，若生大气后，喂孩子乳，其子必死，以因生气而乳成毒汁也。余十余年前，见一书云，一西洋女人，气性甚大，生气后喂其子乳，其子遂死，不知何故。后又生一子，复以生气后喂乳而死，因将乳令医验之，则有毒，方知二子皆乳药死。近有一老太婆皈依，余令吃素，以肉皆有毒，并引生气西妇药死二子为证。彼云，伊两个孩子，也是这样死的，以其夫横蛮，一不顺意，即行痛打，孩子看见则哭，便为喂乳，遂死，亦不知是乳药死的。其媳亦因喂乳死一子。可知世间被毒乳药死的孩子，不知有多少。因西妇为发起，至此老太婆，方为大明其故。《上海护国息灾法会法语.第六日以真俗二谛破诸执见及说近时灵感》</span></p>
<p><span style="font-size: 14px">　　毒乳杀儿，比打胎溺女为多多。惜从古名医，均未言及。不知者均归咎于命，而不知其非命也。凡女人气性大者，其儿女多死。（生大气则死）纵不死，亦多病。（小气则病）女子从小，就要习其柔和，则终身受福多矣。否则不但自己多病，儿女多死多病。家道不和，以致衰祸日现，此实立家立国之基本也。《复宁德晋居士书十七》 </span></p>

              </li>
            </ul>				                
						</center></div><hr><script charset='utf-8' src='../js/hui.js'></script></body></html> 