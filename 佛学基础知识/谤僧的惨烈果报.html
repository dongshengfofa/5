<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,谤僧的惨烈果报' />
<link href='../css/3.css' rel='stylesheet' type='text/css'></head><body><hr><center><div class='zw'>谤僧的惨烈果报</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			
							<p><span style="font-size: 14px"><br />
</span><strong><span style="font-size: 14px">　　问：请问师父，如果有人恶意诽谤弘扬正法之僧，这有何果报？</span></strong></p>
<p><span style="font-size: 14px">　　<strong>了幻法师答：</strong>此果报之惨，当在无间地狱！若白衣以恶心恼乱打骂破戒比丘，其果报如同出万亿佛身血。出一佛之血，死后当入阿鼻大地狱中。更何况是出万亿佛身血哉？此果报之惨，唯佛知之。此非不慧之杜造，乃出如来所宣之《大集经》中。</span></p>
<p><span style="font-size: 14px">　　《大集经》言：&ldquo;尔时娑婆世界主大梵天王，即从座起而白佛言，大德婆伽婆，唯愿说之。大德修伽陀，唯愿说之。若有为佛剃除须发被服袈裟，不受禁戒受已毁犯。其剎利王，与作恼乱骂辱打缚者，得几许罪？佛言，大梵，我今为汝且略说之。若有人于万亿佛所出其身血，于意云何，是人得罪宁为多不？大梵王言，若人但出一佛身血，得无间罪，尚多无量不可算数，堕于阿鼻大地狱中。何况具出万亿诸佛身血者也。终无有能广说彼人罪业果报，唯除如来。佛言，大梵，若有恼乱骂辱打缚，为我剃发着袈裟片不受禁戒受而犯者。得罪多彼。何以故？如是为我出家剃发着袈裟片离不受戒或受毁犯，是人犹能为诸天人示涅盘道，是人便已于三宝中心得敬信，胜于一切九十五道，其人必速能入涅盘，胜于一切在家俗人，唯除在家得忍辱者，是故天人应当供养。何况具能受持禁戒三业相应。诸仁者，其有一切剎利国王及以群臣诸断事者，如其见有于我法中而出家者，作大罪业大杀生、大偷盗、大非梵行、大妄语及余不善，如是等类，但当如法摈出国土城邑村落，不听在寺，亦复不得同僧事业，利养之物悉不共同，不得鞭打。若鞭打者，理所不应。又亦不应口业骂辱，一切不应加其身罪。若故违法而谪罚者。是人便于解脱退落受于下类，远离一切人天善道，必定归趣阿鼻地狱。何况鞭打为佛出家，具持戒者。&rdquo;今弘扬正法之师，汝等无知反加诽谤，令法师心生痛苦，此罪之大，当过出万亿佛身血之罪。当无量劫永处无间地狱之中，欲止一分一秒之痛苦，尚恐不能得也。</span></p>
<p><span style="font-size: 14px">　　此事，佛于《大宝积经》之《发胜志乐会》中亦言：&ldquo;如是我闻：一时，佛在波罗奈城仙人住处施鹿苑中，与大比丘众满足千人，复有五百诸菩萨众。是时，众中多有菩萨，业障深重，诸根闇钝，善法微少，好于愦闹，谈说世事，耽乐睡眠，多诸戏论，广营众务，种种贪著为所不应，忘失正念修习邪慧，下劣精勤行迷惑行。</span></p>
<p><span style="font-size: 14px">　　尔时，弥勒菩萨摩诃萨在于会中，见诸菩萨具足如是不善诸行，作是念言：&ldquo;此诸菩萨于无上菩提圆满道分，皆已退转。我今当令是诸菩萨，觉悟开晓，生欢喜心。&rdquo;作是念已，即于晡时从禅定起，往到其所共相慰问，复以种种柔软言词，为说法要令其欢喜，因告之曰：&ldquo;诸仁者，云何汝等于无上菩提圆满道分而得增长不退转耶？&rdquo;</span></p>
<p><span style="font-size: 14px">　　是诸菩萨同声白言：&ldquo;尊者，我等今于无上菩提圆满道分，无复增长，唯有退转。何以故？我心常为疑惑所覆，于无上菩提不能解了。云何我等当作佛耶？不作佛耶？于堕落法亦不能了，云何我等当堕落耶？不堕落耶？以是因缘善法欲生，常为疑惑之所缠覆。&rdquo;</span></p>
<p><span style="font-size: 14px">　　尔时，弥勒菩萨而告之曰：&ldquo;诸仁者，可共往诣如来应供正遍知所。而彼如来，一切知者、一切见者，具足成就无障碍智解脱知见，以方便力善知一切众生所行，当为汝等随其根性种种说法。&rdquo;是时，五百众中有六十菩萨，与弥勒菩萨往诣佛所，五体投地，顶礼佛足，悲感流泪不能自起。弥勒菩萨修敬已毕，退坐一面。</span></p>
<p><span style="font-size: 14px">　　尔时，佛告诸菩萨言：&ldquo;善男子，汝等应起，勿复悲号生大热恼。汝于往昔造作恶业，于诸众生以畅悦心，瞋骂毁辱，障恼损害，随自分别，不能了知业报差别。是故汝等，今为业障之所缠覆，于诸善法不能修行。&rdquo;</span></p>
<p><span style="font-size: 14px">　　时，诸菩萨闻是语已，从地而起，偏袒右肩，右膝著地，合掌恭敬，而白佛言：&ldquo;善哉！世尊，愿为我等说此业障，我等知罪当自调伏，我从今日更不敢作。&rdquo;</span></p>
<p><span style="font-size: 14px">　　尔时，佛告诸菩萨言：&ldquo;善男子，汝曾往昔，于俱留孙如来法中出家为道，自恃多闻修持净戒，常怀憍慢傲逸之心；又行头陀少欲知足，于是功德复生执著。尔时，有二说法比丘，多诸亲友名闻利养，汝于是人以悭嫉心，妄言诽谤行淫欲事。是时法师亲友眷属，由汝离间说其重过，皆令疑惑不生信受。彼诸众生于是法师，无随顺心断诸善根。是故汝等由斯恶业，已于六十百千岁中生阿鼻地狱；余业未尽，复于四十百千岁中，生等活地狱；余业未尽，复于二十百千岁中，生黑绳地狱；余业未尽，复于六十百千岁中，生烧热地狱。从彼殁已还得为人，五百世中生盲无目，以残业故，在在所生，常多蒙钝忘失正念，障覆善根福德微少，形容丑缺人不喜见，诽谤轻贱戏弄欺嫌，常生边地贫穷下劣，丧失财宝资生艰难，不为众人尊重敬爱。从此殁已，于后末世五百岁中法欲灭时，还于边地下劣家生，匮乏饥冻为人诽谤，忘失正念不修善法，设欲修行多诸留难，虽暂发起智慧光明，以业障故寻复还没。汝等从彼五百岁后，是诸业障尔乃消灭，于后得生阿弥陀佛极乐世界，是时彼佛当为汝等授阿耨多罗三藐三菩提记。&rdquo;</span></p>
<p><span style="font-size: 14px">　　尔时，诸菩萨等闻佛所说，举身毛竖，深生忧悔，便自抆泪，前白佛言：&ldquo;世尊，我今发露悔其过咎。我等常于菩萨乘人，轻慢嫉恚及余业障，今于佛前如罪忏悔。我等今日于世尊前发弘誓愿：</span></p>
<p><span style="font-size: 14px">　　&ldquo;世尊，我从今日至未来际，若于菩萨乘人，见有违犯举露其过，我等则为欺诳如来。</span></p>
<p><span style="font-size: 14px">　　&ldquo;世尊，我从今日至未来际，若于菩萨乘人，戏弄讥嫌恐惧轻贱，我等则为欺诳如来。<br />
　<br />
　　&ldquo;世尊，我从今日至未来际，若见在家、出家菩萨乘人，以五欲乐游戏欢娱，见受用时，终不于彼伺求其过，常生信敬起教师想。若不尔者，我等则为欺诳如来。</span></p>
<p><span style="font-size: 14px">　　&ldquo;世尊，我从今日至未来际，若于菩萨乘人，悭亲友家及诸利养，恼彼身心令其逼迫，我等则为欺诳如来。</span></p>
<p><span style="font-size: 14px">　　&ldquo;世尊，我从今日至未来际，若于菩萨乘人，以一粗言令其不悦，我等则为欺诳如来。</span></p>
<p><span style="font-size: 14px">　　&ldquo;世尊，我从今日至未来际，若于菩萨乘人，昼夜六时不勤礼事，我等则为欺诳如来。</span></p>
<p><span style="font-size: 14px">　　&ldquo;世尊，我从今日至未来际，为欲护持此弘誓故不惜身命。若不尔者，我等则为欺诳如来。</span></p>
<p><span style="font-size: 14px">　　&ldquo;世尊，我从今日至未来际，若于声闻及辟支佛，以轻慢心，谓于彼等不胜于我，我等则为欺诳如来。</span></p>
<p><span style="font-size: 14px">　　&ldquo;世尊，我从今日至未来际，若不善能摧伏其身，生下劣想，如旃陀罗及于狗犬，我等则为欺诳如来。</span></p>
<p><span style="font-size: 14px">　　&ldquo;世尊，我从今日至未来际，若自赞叹于他毁呰，我等则为欺诳如来。</span></p>
<p><span style="font-size: 14px">　　&ldquo;世尊，我从今日至未来际，若不怖畏斗诤之处，去百由旬如疾风吹，我等则为欺诳如来。</span></p>
<p><span style="font-size: 14px">　　&ldquo;世尊，我从今日至未来际，若于持戒多闻头陀，少欲知足一切功德，身自炫曜，我等则为欺诳如来。</span></p>
<p><span style="font-size: 14px">　　&ldquo;世尊，我从今日至未来际，所修善本不自矜伐，所行罪业惭愧发露。若不尔者，我等则为欺诳如来。&rdquo;</span></p>
<p><span style="font-size: 14px">　　尔时，世尊赞诸菩萨：&ldquo;善哉！善哉！善男子，善说如是觉悟之法，善发如是广大誓愿！能以如是决定之心，安住其中，一切业障皆悉消灭，无量善根亦当增长。&rdquo;</span></p>
<p><span style="font-size: 14px">　　佛复告弥勒菩萨摩诃萨言：&ldquo;弥勒，若有菩萨为欲清净诸业障者，当发如是广大誓愿。&rdquo;&rdquo;</span></p>
<p><span style="font-size: 14px">　　如上佛之经文，倘若看过，又何敢诽谤弘扬正法之师。出家之僧，诽谤弘扬正法之师，尚得如是之报。况在家之居士乎？每见自以为是之所谓的高人，自认为佛法已精通，开口便指名道姓，言某某僧所说之法为邪见，便欲一网打尽，凡彼所说之法皆指为邪见，甚有彼所写之字亦指为是邪。彼所写者，乃是佛之经文及祖师法语，又何可指为邪也！甚有恶意进行人身之攻击，将出家僧之身体，整成猪等畜生的身体，实是太过矣！倘要辩法义，但就法上论之即可，何可恶意进行人身之攻击哉？此事大不吉祥！学佛之人，不可不慎。</span></p>
<p><span style="font-size: 14px">　　或有痴人言，我等但有信愿，求生极乐。纵然造弥天大罪，亦能得佛慈悲接引，何能为业障之所障也。观其之言，实是高明。然究实而论，则是下劣之极，如世之妓女言彼是处女一般。灵峰祖师言：&ldquo;盖无愿无行不名真信，无行无信不名真愿，无信无愿不名真行。&rdquo;倘若无行，又何来信愿哉？彼无知兼放逸懈怠者，必为此见所误。而谓弥陀慈悲，我等广造诸罪，皆无妨往生也。实成拨无因果之邪见魔人。彼人尚自以为是，认为自之见解高超之极，不想只此一言，令无量众生断送法身慧命矣。</span></p>
<p><span style="font-size: 14px">　　善导大师于《佛说观无量寿佛经疏》中言：&ldquo;或有人等三福俱不行者，即名十恶邪见阐提人也。&rdquo;</span></p>
<p><span style="font-size: 14px">　　于《观无量寿佛经四帖疏》中又言到：&ldquo;欲明一切众生身口意业所修解行，必须真实心中作。不得外现贤善精进之相，内怀虚假，贪瞋邪伪，奸诈百端，恶性难侵，事同蛇蝎。虽起三业，名为杂毒之善，亦名虚假之行，不名真实业也。若作如此安心起行者，纵使苦励身心，日夜十二时，急走急作，如救头燃者，总名杂毒之善。欲回此杂毒之行，求生彼佛净土者，此必不可也。&rdquo;</span></p>
<p><span style="font-size: 14px">　　另善导大师在《佛说观无量寿佛经》中疏解&ldquo;复有三种众生，当得往生。何等为三。一者慈心不杀，具诸戒行。二者读诵大乘方等经典。三者修行六念。回向发愿，愿生彼国。具此功德，一日乃至七日，即得往生。&rdquo;此一句时，明言指示&ldquo;又言具此功德者。或一人具上二。或一人具下二。或一人三种尽具。或有人三种无分者，名作著人皮畜生，非名人也。&rdquo;</span></p>
<p><span style="font-size: 14px">　　更不见佛于经中言：&ldquo;忘失正念不修善法，设欲修行多诸留难，虽暂发起智慧光明，以业障故寻复还没。&rdquo;</span></p>
<p><span style="font-size: 14px">　　此等之理，本是明了之极，以此等人业障深故，故而多此邪见，而欲再回无间地狱也！（然此等之理，亦当明之，以救彼等邪人，本幻几日后，当据永明大师及《净土十要》及《释净土群疑论》及印祖等书，明阐此理，以破邪见）</span></p>
<p><span style="font-size: 14px">　　然既造此等大罪，如何是好？</span></p>
<p><span style="font-size: 14px">　　当发极大之诚心，于师前或佛前痛哭流涕，深重忏悔，自此以后，宁舍身命，也决不敢再诽谤弘扬正法之师。菩萨忏悔此等罪过，尚言&ldquo;悲感流泪不能自起&rdquo;。更何况末法凡夫乎？倘不以为然，他日业报现前，后悔也晚矣！</span></p>
<p>&nbsp;</p>

              </li>
            </ul>				                
						</center></div><hr><script charset='utf-8' src='../js/hui.js'></script></body></html> 