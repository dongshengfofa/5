<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,佛教中的神通' />
<link href='../css/3.css' rel='stylesheet' type='text/css'></head><body><hr><center><div class='zw'>佛教中的神通</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			
							<br>　　而时。舍利弗见此室中无有床座。作是念。斯诸菩萨大弟子众。当于何坐。长者维摩诘知其意。语舍利弗言。云何。仁者为法来耶。为床座耶。&nbsp;
<br>&nbsp;&nbsp;&nbsp;&nbsp;
<br>　　舍利弗言。我为法来。非为床座。
<br>&nbsp;&nbsp;&nbsp;&nbsp;
<br>　　维摩诘言。唯。舍利弗。夫求法者。不贪躯命。何况床座。夫求法者。非有色受想行识之求。非有界入之求。非有欲色无色之求。唯。舍利弗。夫求法者。不著佛求。不著法求。
<br>
<br>　　不著众求。夫求法者。无见苦求。无断集求。无造尽证修道之求。所以者何。法无戏论。若言我当见苦。断集。证灭。修道。是则戏论。非求法也。
<br>&nbsp;&nbsp;&nbsp;&nbsp;
<br>　　唯。法名无染。若染于法。乃至涅般。是则染著。非求法也。
<br>&nbsp;&nbsp;&nbsp;&nbsp;
<br>　　法无行处。若行于法。是则行处。非求法也。
<br>&nbsp;&nbsp;&nbsp;&nbsp;
<br>　　法无取舍。若取舍法。是则取舍。非求法也。
<br>&nbsp;&nbsp;&nbsp;&nbsp;
<br>　　法无处所。若著处所。是则著处。非求法也。
<br>&nbsp;&nbsp;&nbsp;&nbsp;
<br>　　法名无相。若随相识。是则求相。非求法也。
<br>&nbsp;&nbsp;&nbsp;&nbsp;
<br>　　法不可住。若住于法。是则住法。非求法也。
<br>&nbsp;&nbsp;&nbsp;&nbsp;
<br>　　法不可见闻觉如。若行见闻觉知。是则见闻觉知。非求法也。
<br>&nbsp;&nbsp;&nbsp;&nbsp;
<br>　　法名无为。若行有为。是求有为。非求法也。
<br>&nbsp;&nbsp;&nbsp;&nbsp;
<br>　　是故。舍利弗若求法者。于一切法应无所求。说是无时。五百天子于诸法中得法眼净。
<br>&nbsp;&nbsp;&nbsp;&nbsp;
<br>　　而时。长者维摩诘问文殊师利。仁者游于无量千万亿阿僧祗国。何等佛土有好上妙功德成就师（通‘狮’）子之座。
<br>&nbsp;&nbsp;&nbsp;&nbsp;
<br>　　文殊师利言。居士。东方度三十六恒河沙（言数量巨大）国有世界名须弥相。其佛号须弥灯王。今现在。彼佛身长八万四千由旬（长度单位，约三十里）。其狮子座高八万四千由旬严饰第一。
<br>&nbsp;&nbsp;&nbsp;&nbsp;
<br>　　于是。长者维摩诘现神通力。即时彼佛遣三万二千狮子座高广严净。来入维摩诘室。诸菩萨大弟子。释梵四天王等。昔所未见。其室广博悉皆包容三万二千狮子座。无所妨碍。于［田比］耶离城及阎浮提四天下。亦不迫迮。悉见如故。
<br>&nbsp;&nbsp;&nbsp;&nbsp;
<br>　　而时。维摩诘语文殊师利。就狮子座。与诸菩萨上人俱坐。当自立身如彼座像。
<br>&nbsp;&nbsp;&nbsp;&nbsp;
<br>　　其得神通菩萨。即自变形为四万二千由旬坐狮子座。诸新发意菩萨及大弟子。皆不能升。
<br>&nbsp;&nbsp;&nbsp;&nbsp;
<br>　　而时。维摩诘语舍利弗。就狮子座。
<br>&nbsp;&nbsp;&nbsp;&nbsp;
<br>　　舍利弗言。居士。此座高广。吾不能升。
<br>&nbsp;&nbsp;&nbsp;&nbsp;
<br>　　维摩诘言。唯。舍利弗。为须弥灯王如来作礼。乃可得坐。
<br>&nbsp;&nbsp;&nbsp;&nbsp;
<br>　　于是新发意菩萨及大弟子。即为须弥灯王如来作礼。便得坐狮子座。
<br>&nbsp;&nbsp;&nbsp;&nbsp;
<br>　　舍利弗言。居士。未曾有也。如是小室乃容受此高广之座。于［田比］耶离城无所妨碍。又于阎浮提聚落城邑及四天下诸天龙王鬼神宫殿。亦不迫迮。
<br>&nbsp;&nbsp;&nbsp;&nbsp;
<br>　　维摩诘言。唯。舍利弗。诸佛菩萨有解脱名不可思议。若菩萨住是解脱者。以须弥之高广内芥子中。无所增减。须弥山王本相如故。而四天王忉利诸天。不觉不知己之所入。唯应度者乃见须弥入芥子中。是名住不可思议解脱法门。
<br>&nbsp;&nbsp;&nbsp;&nbsp;
<br>　　又以四大海水入一毛孔。不娆鱼鳖鼋鼍水性之属。而彼大海本相如故。诸龙鬼神。阿修罗等。不觉不知己之所入。于此众生亦无所娆。
<br>&nbsp;&nbsp;&nbsp;&nbsp;
<br>　　又舍利弗。住不可思议解脱菩萨。断取三千大千世界。如陶家轮。著右掌中。掷过恒河沙世界之外。其中众生。不觉不知己之所往。又复还置本处。都不使人有往来想。而此世界本相如故。
<br>&nbsp;&nbsp;&nbsp;&nbsp;
<br>　　又舍利弗。或有众生乐久住世而可度者。菩萨即演七日以为一劫。或有众生不乐久住而可度者。菩萨即促一劫以为七日。令彼众生谓之七日。
<br>
<br>　　又舍利弗。住不可思议解脱菩萨。议一切佛土严饰之事。集在一国。示于众生。又菩萨以一切佛土众生置之右掌。飞到十方遍示一切而不动本处。
<br>&nbsp;&nbsp;&nbsp;&nbsp;
<br>　　有舍利弗。十方众生供养诸佛之具。菩萨于一毛孔。皆令得见。又十方国土所有日月星宿。于一毛孔普使见之。
<br>&nbsp;&nbsp;&nbsp;&nbsp;
<br>　　又舍利弗。十方世界所有诸风。菩萨悉能吸著口中。而身无损。外诸树木亦不摧折。
<br>&nbsp;&nbsp;&nbsp;&nbsp;
<br>　　又十方世界劫尽烧时。以一切火内于腹中。火事如故而不为所害。又于下方过恒河沙等诸佛世界取一佛土。举著上方过恒河沙无数世界。如持针锋举一枣叶而无所娆。
<br>&nbsp;&nbsp;&nbsp;&nbsp;
<br>　　又舍利弗。住不可思议解脱菩萨能以神通现作佛身。或现辟支佛身。或现声闻身。或现帝释身。或现梵王身。或现世主身。或现转轮王身。
<br>&nbsp;&nbsp;&nbsp;&nbsp;
<br>　　又十方世界所有众声。上中下音。皆能变之令作佛声。演出无常。苦。空。无我之音。
<br>&nbsp;&nbsp;&nbsp;&nbsp;
<br>　　及十方诸佛所说种种之法。皆于其中。普令得闻。舍利弗。我今略说菩萨不可思议解脱之力。若广说者。穷劫不尽。
<br>&nbsp;&nbsp;&nbsp;&nbsp;
<br>　　（真耶？假耶？若假，其想象之大胆，亦远非‘银河落九天’可比－观主注）是时。大迦叶闻说菩萨不可思议解脱法门。叹未曾有。谓舍利弗。譬如有人。于盲者前现众色像。非彼所见。一切声闻。闻是不可思议解脱法门。其谁不发阿耨多罗三藐三菩提心。我等何为永绝其根。于此大乘。已如败种。一切声闻。闻是不可思议解脱法门。皆应号泣。声震三千大千世界。一切菩萨应大欣庆。顶受此法。若有菩萨信解不可思议解脱法门者。一切魔众无如之何。
<br>&nbsp;&nbsp;&nbsp;&nbsp;
<br>　　大迦叶说此语时。三万二千天子皆发阿耨多罗三藐三菩提心。
<br>&nbsp;&nbsp;&nbsp;&nbsp;
<br>　　而时。维摩诘语大迦叶。仁者。十方无量阿僧祗世界中作魔王者。多是住不可思议解脱菩萨。以方便力教化众生。现作魔王。
<br>&nbsp;&nbsp;&nbsp;&nbsp;
<br>　　有大迦叶。十方无量菩萨。或有人从乞手足耳鼻。头目髓脑。血肉皮骨。聚落城邑。妻子奴婢。象马车乘。金银琉璃。砗磲玛瑙。珊瑚琥珀。真珠珂贝。衣服饮食。如此乞者。多是住不可思议解脱菩萨。有威德力。故现行逼迫。示诸众生。如是难事。凡夫下劣。无有力势。不能如是逼迫菩萨。譬如龙象蹴踏。非驴所堪。是名住不可思议解脱菩萨智慧方便之门。

              </li>
            </ul>				                
						</center></div><hr><script charset='utf-8' src='../js/hui.js'></script></body></html> 