<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,为什麽要施食？' />
<link href='../css/3.css' rel='stylesheet' type='text/css'></head><body><hr><center><div class='zw'>为什麽要施食？</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			
							<P><FONT face=Verdana>　　佛言</FONT></P>
<P>　　<FONT face=Verdana>(1)世间八苦盖不足言。六趣诸殃甚可怖畏。….是故汝等当起大悲救其苦难。所以尔者。诸饿鬼等皆是过去汝等父母兄弟姊妹。</FONT></P>
<P>　　<FONT face=Verdana>(2)作此施已，于其四方，百千那由他恒河沙数饿鬼前，各有摩伽陀国七七斛食，受此食已，悉皆饱满。是诸鬼等，悉舍鬼身，生于天上。(十方一切饿鬼。以陀罗尼威德力故。皆得食吃。亦不变化作脓血。亦无遮禁。自恣啖食。充足饱满。灭饥汤火。身体安乐无诸痛恼。复有清凉柔软微风。来触其身。悭垢除灭。身无热苦泰然快乐。身诸长毛恶虫堕落。亦无一切毒恶禽兽来相残毁。心意勇悦以此因缘。罪毕得出生人天中。受天尊胜微妙快乐殊胜自在。)</FONT></P>
<P>　　<FONT face=Verdana>(3)常以此密言及四如来名号，加持饮食施鬼，便能具足无量福德，则同供养百千俱胝如来功德等无差别，寿命延长，增益色力，善根具足，一切非人，夜叉罗刹，诸恶鬼神，不敢侵害。又能成就无量福德寿命。</FONT></P>
<P>　　<FONT face=Verdana>(4)不可思议。具大慈悲。有大威势。能碎地狱畜生饿鬼广大业山。</FONT></P>
<P>　　<FONT face=Verdana>(5) 亦能令菩萨速得如来一子之地。</FONT></P>
<P>　　<FONT face=Verdana>(6)复得成就一百一十种大慈悲心。</FONT></P>
<P>　　<FONT face=Verdana>(7) 善男子。此大神咒能灭饿鬼饿渴剧火。施与清凉甘露美味。毕定速得阿耨&nbsp;&nbsp;&nbsp; 多 罗三藐三菩提。</FONT></P>
<P>　　<FONT face=Verdana>(8) 若诸天人如法受持。若为诸鬼神及饥渴所逼非分横死者。则不得名为胜大悲曰陀罗尼也。</FONT></P>
<P>　　<FONT face=Verdana>(9) 此陀罗尼譬如摩尼宝王。能满有一切意愿。</FONT></P>
<P>　　<FONT face=Verdana>(10) 如法施行。此人真是大悲菩萨。是人已为行观音行。一切诸佛授手摩顶。诸尊菩萨所苦爱护。一切贤圣视之如子。诸天龙神随侍卫护。</FONT></P>
<P>　　<FONT face=Verdana>(11) 当知此人功德与弥勒菩萨等</FONT></P>
<P>　　<FONT face=Verdana>(12) 若能振发丈夫之人日日修行。一日施食。一天下饿鬼皆得食吃。多日施食。十方六趣一切饿鬼尽得饱满。如是菩萨所得福聚不可思议。难可测量。不觉不知。自然而得阿耨多罗三藐三菩提。</FONT></P>
<P>　　<FONT face=Verdana>(13)此陀罗尼若但赞诵写书。是人超越世间六十亿劫微细生死。何况如法修行无时间断者。</FONT></P>
<P>　　<FONT face=Verdana>(14)&nbsp; 是持咒者于弥勒佛前。若不得授决定阿耨多罗三藐三菩提记。于此贤劫次第成佛者。我则堕于欺诳众生。</FONT></P>
<P>　　<FONT face=Verdana>(15) 末后诸人等闻此咒已。深心信解。彼人转身得转轮王位。百千万劫常摄梵福。值佛出世作无量供养。</FONT></P>
<P>　　<FONT face=Verdana>(16) 末后诸人等闻此咒已。深心信解。彼人转身得转轮王位。百千万劫常摄梵福。值佛出世作无量供养。</FONT></P>
<P>　　<FONT face=Verdana>(17)&nbsp; 谁有智者见如是利而不受持。当知此人失大利益。</FONT></P>
<P>　　<FONT face=Verdana>(18)&nbsp; </FONT><FONT face=Verdana>若于千亿劫　　　广造不善业&nbsp;&nbsp;&nbsp;&nbsp;&nbsp;&nbsp;&nbsp;&nbsp; 诵持此咒故　　　七日能令净</FONT><FONT face=Verdana>菩萨于亿劫　　　积集诸福德&nbsp;&nbsp;&nbsp;&nbsp;&nbsp;&nbsp;&nbsp;&nbsp; 诵持此咒故　　　七日能令胜</FONT></P>
<P>　　<FONT face=Verdana>(19) 我于处处经中。说世间出世间由偏说。悲田最为第一</FONT></P>
<P>　　<FONT face=Verdana>(20)&nbsp; 虽施阿罗汉辟支佛。现受其报有限有量。但得五百劫人天果报。善施饿鬼一揣之食。是人福德即是菩提。菩提者不可限量。是故福寿不可限量。</FONT></P>
<P>　　<FONT face=Verdana>(21) 此陀罗尼功能所作之事。若复有重罪恶业累障难可除断者。</FONT></P>
<P>　　<FONT face=Verdana>(22) 每日咒乳粥以施饿鬼。满足七日。一切罪障悉灭无余。</FONT></P>
<P>　　<FONT face=Verdana>(23)&nbsp; 若人遇大重病及诸鬼病等。当作面粥三器。咒之七遍。于旷野中施诸饿鬼。如是二七日。所遇病痛即得除愈。</FONT></P>
<P>　　<FONT face=Verdana>(24) 又复国土中恶业毒流行。人民疾疫畜生夭横者。当作火炉。取萨利杀波子(唐云白芥子)和苏蜜等。呼诸毕利哆等。然后取一撮一咒一投火中。如是日日各一百八遍。七日已恶鬼欢喜。收摄恶毒疾患除灭。</FONT></P>
<P>　　<FONT face=Verdana>(25) 又复若人横遭口舌者。当作蜜浆。咒之七遍。洒着四方。一切口舌自然殄灭。又复若有怨家雠心欲相谋害者。当于晨朝为诸鬼等设美饮食。称前怨名。是诸饿鬼便令彼人预遭衰祸。</FONT></P>
<P>　　<FONT face=Verdana>(26)&nbsp; 若饥俭劫时。当咒五谷乳酪等一百八遍。投着湫池中。即得国土民人丰乐</FONT></P>
<P>　　<FONT face=Verdana>(27)&nbsp; 若欲使取种种财宝者。如上设食。咒满万遍。呼名语之。即得金银七宝来施行者。又复一法。取胡粳米苏蜜等。指撮咒之一遍一烧。满一千八遍。必得大财物。一切所求皆得如意。</FONT></P>
<P>　　<FONT face=Verdana>(28) 又复有法。若欲满足檀那。行者每日施饿鬼饮食。满其百日即得具足。又法。若欲求寿命延长者。如上作法满其百日。即得长寿。</FONT></P>
<P>　　<FONT face=Verdana>(29) 若欲现身色力美感见者欢喜者。当施饿鬼满足百日。必得如意。</FONT></P>
<P>　　<FONT face=Verdana>(30) 若当来世能持此经。当知是人已为便摄二十种大福德聚。何谓二十。</FONT></P>
<P>　　<FONT face=Verdana>一者现在不为饥渴穷厄疾病衰祸恼娆身心。</FONT></P>
<P>　　<FONT face=Verdana>二者人有所食啖。若美不皆成上味。</FONT></P>
<P>　　<FONT face=Verdana>三者其人所入野道。虫毒和合草药终不能伤。</FONT></P>
<P>　　<FONT face=Verdana>四者其人鬼神罗刹精魅魍魉观之如佛。</FONT></P>
<P>　　<FONT face=Verdana>五者其人诸佛菩萨天仙龙神护如眼精。</FONT></P>
<P>　　<FONT face=Verdana>六者其人所有疫病若业若模不能近身。</FONT></P>
<P>　　<FONT face=Verdana>七者其人寿命增进卧安觉妄触事吉祥。</FONT></P>
<P>　　<FONT face=Verdana>八者其人隘旷野乏少水草自然称适。</FONT></P>
<P>　　<FONT face=Verdana>九者其人头貌怡悦肤体光泽无有恶色。</FONT></P>
<P>　　<FONT face=Verdana>十者其人常逢善友。乃至菩萨现为侣。</FONT></P>
<P>　　<FONT face=Verdana>十一者其人未来常生刹利王家。</FONT></P>
<P>　　<FONT face=Verdana>十二者其人具足色力寿乐辞辩。</FONT></P>
<P>　　<FONT face=Verdana>十三者其人常生诸佛菩萨前。</FONT></P>
<P>　　<FONT face=Verdana>十四者其人所在之处伏藏自现。</FONT></P>
<P>　　<FONT face=Verdana>十五者其人恒得他人恭敬侍接。</FONT></P>
<P>　　<FONT face=Verdana>十六者其人所有财宝无能夺者。</FONT></P>
<P>　　<FONT face=Verdana>十七者其人意欲所愿悉得称遂。</FONT></P>
<P>　　<FONT face=Verdana>十八者其人不随饥俭劫难生。</FONT></P>
<P>　　<FONT face=Verdana>十九者常生天上受尊胜乐。</FONT></P>
<P>　　<FONT face=Verdana>十者常以法喜禅悦无饥渴。</FONT></P>
<P>　　<FONT face=Verdana>是为二十种大福德聚。</FONT></P>
<P>　　<FONT face=Verdana>(31) 此陀罗尼威德自在。若视饥渴人面诵之即得饱满。若咒枯树尚得生枝。何咒有情不蒙其福。</FONT></P>
<P><FONT face=Verdana></FONT>&nbsp;</P>
<P><FONT face=Verdana>&nbsp;&nbsp;&nbsp;&nbsp; </FONT></P>
<P><FONT face=Verdana><BR></FONT>&nbsp;</P>

              </li>
            </ul>				                
						</center></div><hr><script charset='utf-8' src='../js/hui.js'></script></body></html> 