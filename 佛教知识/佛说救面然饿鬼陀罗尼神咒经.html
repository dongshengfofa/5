<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,佛说救面然饿鬼陀罗尼神咒经' />
<link href='../css/3.css' rel='stylesheet' type='text/css'></head><body><hr><center><div class='zw'>佛说救面然饿鬼陀罗尼神咒经</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			
							<font style="font-size: 11pt">佛说救面然饿鬼陀罗尼神咒经<br />
<br />
唐于阗三藏实叉难陀译<br />
<br />
尔时世尊。在迦毗罗城尼俱律那僧伽蓝所。与诸比丘并诸菩萨无数众生。周匝围绕而为说法<br />
<br />
尔时阿难独居净处一心计念。即于其夜三更之后。见一饿鬼名曰面然。住阿难前白阿难言。却后三日汝命将尽。即便生此饿鬼之中。是时阿难闻此语已。心生惶怖问饿鬼言。我此灾祸作何方计得免斯苦。尔时饿鬼报阿难言。汝于晨朝。若能布施百千那由他恒河沙数饿鬼并百千婆罗门及仙人等。以摩伽陀国斗。各施一斗饮食。并及为我供养三宝。汝得增寿。令我离于饿鬼之苦得生天上。阿难见此面然饿鬼。身形羸瘦。枯燋极丑面上火然。其咽如针头发。蓬乱。毛爪长利身如负重。又闻如是不顺之语。甚大惊怖身毛皆竖。即从座起疾至佛所。五体投地顶礼佛足。身心战栗而白佛言。救我世尊。救我善逝。过此三日命将终尽。昨夜见一面然饿鬼。而语我言汝于三日。必当命尽生饿鬼中。我即问言以何方计得免斯苦。饿鬼答言汝若施于百千那由他恒河沙数饿鬼。及百千婆罗门并诸仙等饮食。汝得增寿。世尊我今云何得免此苦<br />
<br />
尔时世尊告阿难言。汝今勿怖有异方便。令汝得施如是饿鬼诸婆罗门及仙等食。勿生忧恼<br />
<br />
佛告阿难。有陀罗尼名曰一切德光无量威力。若有诵此陀罗尼者。即成已施俱胝那由他百千恒河沙数饿鬼。及六十八俱胝那由他百千婆罗门并诸仙等前。各有摩伽陀斗四斛九斗饮食。佛告阿难。我于前世曾为婆罗门时。于观世音菩萨及世间自在德力如来所。受此陀罗尼。我当以此陀罗尼力便得具足施于无量无数饿鬼及婆罗门并仙等食以我施诸饿鬼食故。舍离此身得生天上。阿难汝今受持此陀罗尼当自护身。即说咒曰<br />
<br />
那么萨缚(无可反下同)怛他揭多(去声呼之)缚路枳帝(一)三(上声下同)跋(鞞楬反下同)啰三跋啰(二)虎吽(二合三)<br />
<br />
佛言阿难。若欲作此施食法者。先取饮食安置净盘器中。诵此陀罗尼咒咒食七遍。于门内立展臂户外。置槃净地弹指七下。作此施已于其四方。有百千俱胝那由他恒河沙数饿鬼。于一一饿鬼前。各有摩伽陀斗四斛九斗饮食。如是鬼等遍皆饱满。是诸饿鬼吃此食已。悉舍虚身尽得生天。复言阿难若比丘比丘尼优婆塞优婆夷。若能常诵此陀罗尼并奉饮食。即为具足无量功德命得延长。即成供养百千俱胝如来功德。颜色鲜洁威德强记。一切非人步多鬼等。夜叉罗刹并诸饿鬼。皆畏是人心不忍见。是人即为成就具足大力勤进<br />
<br />
复言阿难若欲施婆罗门及仙食者。当取饮食满置钵中。诵此陀罗尼咒咒食七遍。泻流水中。具足奉献无量俱胝百千恒河沙数婆罗门及诸仙等。如天饮食。其婆罗门并仙人等。吃此食已诸根具足圆满吉祥。各发其愿赞叹施人。其施食人心得清净。而便疾证梵天威德。常修净行具足成就。供养百千俱胝恒河沙数如来功德。于诸怨敌而常得胜。若比丘比丘尼优婆塞优婆夷。若欲供养一切三宝。应当具办香华饮食诵此陀罗尼咒。咒所施食及香华等二十一遍供养三宝。此善男子善女人等。具足成就诸天妙供及无上供。尊重赞叹一切如来。刹土三宝诸佛忆念。称扬赞叹诸天拥护。佛言汝去。阿难当自护身。并及广为诸众生说。令诸众生成就具足无量功德。所生之世常值百千俱胝诸佛。<br />
<br />
<br />
卍佛说大威德金轮佛顶炽盛光如来消除一切灾难陀罗尼经<br />
<br />
唐代失译<br />
<br />
尔时释迦牟尼佛。住净居天宫。告文殊师利菩萨摩诃萨。及诸四众八部游空大天九执七曜十二宫神二十八星日月诸宿。我昔于过去娑罗树王佛所。受此大威德金轮佛顶炽盛光如来消除一切灾难陀罗尼法。于未来世中若有国界。日月五星罗睺计都彗孛妖怪恶星。照临所属本命宫宿及诸星位。或临帝座于国于家并分野处。陵逼之时或进或入作诸灾难者。应于清净处置立道场。志心持是陀罗尼经一百八遍或一千八十遍。若一日二日乃至七日。依法修治坛场受持读诵。一切灾难自然消灭不能为害。若大白火星入于南斗。于国于家及分野处作灾难者。应于一忿怒尊像前。画彼设睹噜形。念此真言加持。其灾即散移于不顺王命悖逆人身上。即说陀罗尼真言曰<br />
<br />
喃无(去)三满哆没驮喃阿钵啰(二合)底(丁以反)贺哆舍萨曩喃(引)唵(引)佉佉佉呬佉呬吽(半音)吽入嚩(二合)啰入嚩(二合)啰钵啰(二合)入嚩(二合)啰钵啰(二合)入嚩(二合)啰底瑟吒(二合)底瑟吒(二合)瑟致(二合)哩瑟致(二合)哩萨发(二合)吒萨发(二合)吒扇底迦室哩(二合)曳娑嚩(二合)贺<br />
<br />
佛言若国界分野及男子女人。被诸天星辰所临身形。但书写此经志心受持读诵。常须护净。此陀罗尼一切如来同共宣说。能成就八万种大吉祥事。复能灭除八万种大不吉祥事。若有国王大臣及诸眷属一切庶民。或被五星罗睺计都彗孛怪恶诸宿。陵逼帝座于国于家并分野处所属宫宿。灾难竞起。或土星侵陵或进或退。及宿世怨家欲相谋害。诸恶横事口舌厌祷咒诅符书以为灾难。令诸众生依法受持。一切灾祸不能为害。变灾为福皆得吉祥。我说此真言不可思议功德无比。秘密受持勿妄宣传。佛告大众若有国界不安灾难起时。及男子女人灾详变祸。但请僧众如法建立道场安置佛像洁戒护持。香花灯烛随分供养。令诸众生获福无量其灾即除<br />
<br />
尔时如来复告大众。若人行年被金木水火土五星。及罗睺计都日月诸宿临身。灾难竞起。我有大吉祥真言名破宿曜。若能受持志心忆念。其灾自灭变祸为福。即说真言曰<br />
<br />
唵(引)萨嚩诺刹咀啰(二合)糁摩曳室哩曳扇底迦呴嚧萨婆诃<br />
<br />
尔时如来说是经时。文殊师利菩萨摩诃萨。及诸四众游空大天诸星辰等一切圣众。咸依佛敕顶礼奉持各还本宫。天龙八部等闻佛所说。皆大欢喜信受奉行。<br />
<br />
佛说炽盛光消灾经<br />
<br />
九曜真言曰<br />
<br />
金<br />
<br />
曩谟三满跢没驮喃唵(引)摩贺咸尾(微一反)野娑嚩(二合)贺(引)<br />
<br />
木<br />
<br />
曩谟三满跢没驮喃唵(引)印(上)奈啰(二合)野娑嚩(二合)贺(引)<br />
<br />
水<br />
<br />
曩谟三满跢没驮喃唵(引)嚩(无可反)噜拏(上)野娑嚩(二合)贺(引)<br />
<br />
火<br />
<br />
曩谟三满跢没驮喃唵(引)阿(上)仡曩(上)曳娑嚩(二合)贺(引)<br />
<br />
土<br />
<br />
曩谟三满跢没驮喃唵(引)钵啰(二合)替(上)曳娑嚩(二合)贺(引)<br />
<br />
<br />
罗睺　曩谟三满跢没驮喃唵(引)罗(平)户(上)曩(上)阿(上)素啰(平)啰(上)惹野吽娑嚩(二合)贺(引)<br />
<br />
<br />
计都　曩谟三满跢没驮喃唵(引)嚩日啰(二合)计都诺乞察(二合)怛啰(二合)啰惹野吽娑嚩(二合)贺(引)<br />
<br />
日天<br />
<br />
曩谟三满跢没驮喃唵(引)阿(去)儞(入)底也(二合)娑嚩(二合)贺(引)<br />
<br />
月天<br />
<br />
曩谟三满跢没驮喃唵(引)苏(上)摩野娑嚩(二合)贺(引) </font><br />
				                
						</center></div><hr><script charset='utf-8' src='../js/hui.js'></script></body></html> 