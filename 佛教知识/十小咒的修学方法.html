<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,十小咒的修学方法' />
<link href='../css/3.css' rel='stylesheet' type='text/css'></head><body><hr><center><div class='zw'>十小咒的修学方法</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			
							<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">一、如意宝轮王陀罗尼</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">若要修此咒，可念满十万，圣如意轮菩萨现身与所心愿。凡诵此咒，不简在家出家饮酒食肉有妻子。但诵此咒必能成就，诵此咒人不须作法，不须宿日，不须持斋，不须洗浴，不须别依，但读诵皆悉成就，如经广说。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">二、消灾吉祥咒</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">修此陀罗尼一百八遍或一千遍。若一日二日三日乃至七日，依法修饰坛场，至心受持读诵，一切灾难皆悉消灭不能为害。若太白火星入于南斗，于国于家及分野处作障难者，于一忿怒像前，画彼设都噜形厉声念此陀罗尼加持，其灾即除移于不顺王命悖逆人身上。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">三、功德宝山咒</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">《大集经》云：若人诵此咒一遍，如礼《大佛名经》四万五千四百遍。又如转《大藏经》六十万五千四百遍。 造罪过十刹土，入阿鼻大地狱，受罪劫尽更生，念此咒一遍，其罪皆得消灭不入地狱，命终决定往生西方世界，得见阿弥陀佛上品上生。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">四、准提咒</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">修满一万遍，即于梦中见佛菩萨，即吐黑物。其人若罪尤重，诵二万遍，即梦见诸天室寺舍，或登高山或见上树，或于大池中澡浴，或见腾空，或见与诸天女娱乐，或见说法，或见拔发剃发，或食酪饭饮白甘露，或度大海江河，或升狮子座或见菩提树，或乘船或见沙门，或见居士以白衣黄衣覆头，或见日月，或见童男童女，或上有乳果树，或见黑丈夫口中吐火焰，共彼斗得胜，或见恶马水牛，欲来抵触，持诵者或打或叱怖走而去，或食乳粥酪饭，或见苏摩那花，或见国王。若不见如是境界者，当知此人</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">前世造五无间罪，应更诵满七十万遍，即见如上境界，应知罪灭，即成先行。然后依法画本像，或三时或四时或六时，依法供养求世间出世间悉地，乃至无上菩提皆悉获得。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">五、无量寿决定光明王陀罗尼</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">若复有人供养此经典者。便同供养一切真实法藏。若复有人能持上妙七宝。供养毘婆尸。试弃。毘舍浮。俱留孙。揭诺揭牟尼。迦设波。释迦牟尼如来应正等觉。所获福德不能度量知其数量。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">若复有人供养此无量寿决定光明王如来陀罗尼经。所获福德亦复不能度量知其限量。又如四大海水充满其中。不能得知一一滴数。若复有人书写供养。受持读诵此无量寿决定光明王如来陀罗尼经。所获福德亦复不能度量知其限数。若复有人书写是无量寿决定光明王如来陀罗尼经。处所地位则是成就诸佛真身舍利宝塔。应尊重礼拜。若有众生耳闻此陀罗尼者。此之众生永不受飞鸟四足多足异类之身。当来速得成就不退转无上正等菩提。若复有人。积聚金银琉璃砗磲玛瑙珊瑚琥珀。如是七宝如妙高山王尽能舍施。所获福德不可度量知其数量。若复有人为此无量寿决定光明王如来陀罗尼经。而能布施之者。所得福德亦复不能度量知其限数。若复有人书写此无量寿决定光明王如来陀罗尼经。礼拜供养者。如是之人则为礼拜供养十方诸佛刹土一切如来。而无有异。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">六、药师咒</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">尔时光中说此咒已。大地震动。放大光明。一切众生病苦皆除。受安隐乐。曼殊室利。若见男子女人有病苦者。应当一心为彼病人清净澡漱或食或药或无虫水。咒一百八遍与彼服食。所有病苦悉皆消灭。若有所求指心念诵。皆得如意无病延年。命终之後生彼(药师琉璃)世界。得不退转。乃至菩提。是故曼殊室利。若有男子女人。於彼药师琉璃光如来。至心慇重恭敬供养者。常持此咒。勿令废忘！</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">七、观音灵感真言</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">观音菩萨梦授咒</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">八、七佛灭罪真言</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">善男子若有比丘毁四重禁，至心忆念此陀罗尼经，诵一千四百遍，诵一千四百遍已乃一忏悔。请一比丘为作证人，自陈其罪向形像前，如是次第经八十七日勤忏悔已，是诸戒根若不还生终无是处。彼人能于八十七日勤忏悔已，若不坚固阿耨多罗三藐三菩提心亦无是处。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">九、往生咒</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">此之神咒先已流行。功能利益不可说尽。於晨朝时用杨枝净口散华烧香。佛像前胡跪0合掌。口诵七遍。若二七三七遍。灭四重五逆等罪。现身不为诸横所恼。命终生无量寿国。又此咒能转女身令成男子。&hellip;&hellip;此咒威力不可思议。但旦暮午时各诵一百遍。能灭四重五逆。拔一切罪根得生西方。若能精诚满二十万遍。则菩提芽生。得不退转。诵满三十万遍。则面见阿弥陀佛。决定得生安乐净土。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">十、吉祥天女咒</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">世尊。若人诵持如是神咒请召我时。我闻请已即至其所令愿得遂。世尊。是灌顶法句。定成就句。真实之句。无虚诳句。是平等行。於诸众生是正善根。若有受持读诵咒者。应七日七夜受八支戒。於晨朝时先嚼齿木净澡漱已。及於晡後香花供养一切诸佛。自陈其罪。当为己身及诸含识回向发愿。令所悕求速得成就。净治一室。或在空闲阿兰若处。瞿摩为坛。烧栴檀香。而为供养。置一胜座。幡盖庄严。以诸名花。布列坛内。应当至心诵持前咒悕望我至。我於尔时。即便护念观察是人。来入其室。就座而坐。受其供养。从是以後。当令彼人於睡梦中。得见於我。随所求事。以实告知。若聚落空泽及僧住处。随所求者。皆令圆满。金银财宝牛羊谷麦饮食衣服。皆得随心受诸快乐。既得如是胜妙果报。当以上分供养三宝。及施於我广修法会。设诸饮食布列香花。既供养已所有供养。货之取直复为供养我当终身常住於此。拥护是人令无阙乏。随所悕求悉皆称意。亦当时时给济贫乏。不应悭惜独为己身。常读是经供养不绝。当以此福普施一切回向菩提。愿出生死速得解脱。<span style="display: none">&nbsp;</span></p>
				                
						</center></div><hr><script charset='utf-8' src='../js/hui.js'></script></body></html> 