<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,经典关于忍辱的开示' />
<link href='../css/3.css' rel='stylesheet' type='text/css'></head><body><hr><center><div class='zw'>经典关于忍辱的开示</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			
							<table bgcolor="#ecf5ff" border="0" bordercolor="#111111" cellpadding="0" id="AutoNumber1" style="border-collapse: collapse" width="100%">
<tbody>
	<tr>
	<td height="auto" width="96%">
	<p style="line-height: 150%"><font style="font-size: 11pt"><font size="4">(文:转载)<br />
	<br />
	经典关于忍辱的开示忍辱是六度中的第三度,是学佛人的必修科目,佛经对其描述较多,末学归纳为四类:<br />
	<br />
	一 忍的种类:<br />
	<br />
	1《优婆塞戒经》(卷七羼提波罗蜜品)<br />
	<br />
	忍有二种，一者世忍，二者出世忍。能忍饥渴寒热苦乐，是名世忍。能忍信戒施闻智慧正见无谬，忍佛法僧，骂詈、挝打、恶口、恶事，贪嗔痴等悉能忍之，能忍难忍、难施、难作，名出世忍。<br />
	<br />
	二 不忍之害:<br />
	<br />
	1《三摩地王经》<br />
	<br />
	互相若生嗔恨者，净戒广闻不能救，参禅住静不能救，布施供佛亦无救。<br />
	<br />
	2《佛遗教经》<br />
	<br />
	所以者何，瞋恚之害，则破诸善法，坏好名闻。今世後世，人不喜见。当知瞋心，甚於猛火，常当防护，无令得入。劫功德贼，无过瞋恚<br />
	<br />
	3《七处三观经第24经》(大正藏卷2)<br />
	<br />
	五恶不忍辱。何等为五？一者多怨，二者多谗，三者多不可意，四者十方不名闻，恶行，五者已命尽身堕恶地狱。是为五恶不忍辱者。<br />
	<br />
	三 忍之益处:<br />
	<br />
	1《法句经》<br />
	<br />
	见怒能忍　至诚安徐　口无粗言　不害众生<br />
	<br />
	履仁行慈　博爱济众　福常随身　卧安觉安<br />
	<br />
	恶言骂詈　憍陵蔑人　兴起是行　疾怨滋生<br />
	<br />
	逊言顺辞　尊敬于人　弃结忍恶　疾怨自灭<br />
	<br />
	2《佛说四十二章经》<br />
	<br />
	佛言：有人闻吾守道，行大仁慈，故致骂佛。佛默不对。骂止，问曰：子以礼从人，其人不纳，礼归子乎？对曰：归矣。佛言：今子骂我，我今不纳，子自持祸归子身矣。犹响应声，影之随形，终无免离，慎勿为恶。（第七章）<br />
	<br />
	3《佛遗教经》<br />
	<br />
	汝等比丘，若有人来，节节支解，当自摄心，无令瞋恨。亦当护口，勿出恶言。若纵恚心，则自妨道，失功德利。忍之为德，持戒苦行，所不能及。能行忍者，乃可名为有力大人。若其不能欢喜忍受恶骂之毒，如饮甘露者，不名入道智慧人也。<br />
	<br />
	4《金刚般若波罗蜜经》<br />
	<br />
	若菩萨以满恒河沙等世界七宝持用布施，若复有人，知一切法无我，得成于忍，此菩萨胜前菩萨所得功德。（不受不贪分第二十八）<br />
	<br />
	5《维摩诘经&amp;#8226;佛国品》<br />
	<br />
	忍辱是菩萨净土。<br />
	<br />
	6《妙法莲花经》<br />
	<br />
	是诸菩萨等　志固无怯弱　从无量劫来　而行菩萨道<br />
	<br />
	巧于难问答　其心无所畏　忍辱心决定　端正有威德<br />
	　　　　　　　　　　　　　　　　（从地涌出品第十五）<br />
	<br />
	7《大宝积经》卷七十八〈富楼那会&middot;具善根品〉<br />
	<br />
	忍辱为十力之本，诸佛神通之原，无碍智大悲皆以忍为本，四谛、念、正勤、根、力、觉、道分皆以忍为本。<br />
	<br />
	8《大智度论》(卷三十)<br />
	<br />
	忍为一切出家之力，能伏诸恶，能于众中现奇特事。忍能守护，令施戒不毁。忍为大铠，众兵不加。忍为良药，能除恶毒。忍为善胜 ,于生死险道安稳无患。忍为大藏，施贫苦人无极大宝。忍为大舟，能渡生死此岸到涅槃彼岸<br />
	<br />
	四 忍之方法:<br />
	<br />
	1《大乘理趣六波罗密多经》<br />
	<br />
	若有愚下狂乱众生来骂辱者，皆忍受之。譬如醉象难可禁制，应以铁钩而调伏之。瞋心醉象，亦复如是，以忍辱钩而制御之，令其调伏，名为安忍波罗密多。<br />
	<br />
	2《优波塞戒经》<br />
	<br />
	有智之人，若遇恶骂，当作是念：是骂詈字，不一时生，初字出时，后字未生，后字生已，初字复灭。若不一时，云何是骂。直是风声，我云何瞋。我今此身，五阴和合，四阴不现，则不可骂。色阴十分，和合而有，如是和合，念念不停。若不停，谁当受骂。&hellip;&hellip;世间骂者，亦有两种：一者实，二者虚。若说实者，实何所瞋。若说虚者，虚自得骂，无豫我事。我何缘瞋。若我瞋者，我自作恶，何以故？因瞋恚故，生三恶道。若我于彼三恶道中受苦恼者，则为自作自受苦报。（羼提波罗蜜品第二十五）<br />
	<br />
	3《金刚般若波罗蜜经》<br />
	<br />
	须菩提：如我昔为歌利王割截身体，我于尔时，无我相，无人相，无众生相，无寿者相。何以故？我于往昔节节支解时，若有我相、人相、众生相、寿者相，应生瞋恨。（离相寂灭分第十四）<br />
	<br />
	4《妙法莲花经》<br />
	<br />
	文殊师利：云何名菩萨摩诃萨行处。若菩萨摩诃萨，住忍辱地，柔和善顺，而不卒暴，心亦不惊。又复于法无所行，而观诸法如实相，亦不行，不分别，是名菩萨摩诃萨行处。（安乐行品第十四）<br />
	<br />
	5《大方广佛华严经》<br />
	<br />
	菩萨摩诃萨，入一切法平等性故，不于众生而起一念非亲友想。设有众生，于菩萨所，起怨害心，菩萨亦以慈眼视之，终无恚怒。普为众生作善知识，演说正法，令其修习&hellip;&hellip;不以众生其性弊恶，邪见瞋浊，难可调伏，便即舍弃，不修回向。（十回向品第二十五）<br />
	<br />
	6《大方广佛华严经》<br />
	<br />
	菩萨尔时，复作是念，我从无始劫，住于生死，受诸苦恼。如是思维，重自劝励，令心清净，而得欢喜，善自调摄，自能安住于佛法中，亦令众生同得此法。复更思维，此身空寂，无我我所，无有真实，性空无二，若苦若乐，皆无所有，诸法空故。我当解了，广为人说，令诸众生，灭除此见。是故我今虽遭苦毒，应当忍受。（十行品第二十一）<br />
	<br />
	7《摩诃般若波罗密经》<br />
	<br />
	心不动故，具足羼提波罗密。<br />
	<br />
	8《大般涅盘经》<br />
	<br />
	菩萨修行大涅盘者作是思维，若不能忍受如是身苦心苦，则不能令一切众生度烦恼河。以是思维，虽有如是身心苦恼，默然忍受。以忍受故，则不生漏。（光明遍照高贵德王菩萨品第十之三）<br />
	<br />
	9《六祖坛经》<br />
	<br />
	若真修道人　不见世间过　若见他人非　自非却是左<br />
	<br />
	他非我不非　我非自有过　但自却非心　打除烦恼破<br />
	<br />
	憎爱不关心　长伸两脚卧　（般若品第二）<br />
	<br />
	10《大乘起信论》<br />
	<br />
	云何修行忍门？所谓应忍他人之恼，心不怀报。亦当忍于利、衰、毁、誉、称、讥、苦、乐等法故。<br />
	<br />
	云何修行忍门？所谓应忍他人之恼，心不怀报。亦当忍于利、衰、毁、誉、称、讥、苦、乐等法故。</font> 　</font></p>
	</td>
	<td height="auto" width="2%">&nbsp;</td>
	</tr>
	<tr>
	<td height="auto" width="2%">&nbsp;</td>
	<td height="auto" width="96%">
	<p style="line-height: 150%"><br />
	&nbsp;</p>
	</td>
	</tr>
</tbody>
</table>
				                
						</center></div><hr><script charset='utf-8' src='../js/hui.js'></script></body></html> 