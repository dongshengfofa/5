<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,闻持礼敬药师佛本愿名号的殊胜利益' />
<link href='../css/3.css' rel='stylesheet' type='text/css'></head><body><hr><center><div class='zw'>闻持礼敬药师佛本愿名号的殊胜利益</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			
							<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">编按：本文所录仅药师佛无量功德之一隅，未免挂一漏万，若欲多了解药师佛之功德，可以自行参阅四种译本，善加思维体会，即可知药师佛的本愿名号功德无量无边！</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 闻名难得益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">人身难得，于三宝中，信敬尊重，亦难可得；得闻世尊药师琉璃光如来名号，复难于是。（玄奘本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 睡中闻名益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">曼殊室利童子白佛言：「世尊！我当誓于像法转时，以种种方便，令诸净信善男子、善女人等，得闻世尊药师琉璃光如来名号，乃至睡中亦以佛名觉悟其耳。（玄奘本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 业障销除益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">如是相类诸佛名号，及本大愿殊胜功德，令诸闻者业障销除，为欲利乐像法转时诸有情故」。（玄奘本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 但念获利益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">有诸众生，信根不具，闻说诸佛甚深行处，作是思惟：云何但念药师琉璃光如来一佛名号，便获尔所功德胜利？由此不信，反生诽谤；彼于长夜，失大利乐，堕诸恶趣，流转无穷。（玄奘本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 得戒清净益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">若有无量无边有情，于我法中修行梵行，一切皆令得不缺戒、具三聚戒；设有毁犯，闻我名已，还得清净，不堕恶趣！（玄奘本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 犯戒专念益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">若有净信善男子、善女人等，乃至尽形不事余天，惟当一心归佛、法、僧，受持禁戒，若五戒、十戒、菩萨四百戒、苾刍二百五十戒、苾刍尼五百戒，于所受中或有毁犯，怖堕恶趣，若能专念彼佛名号，恭敬供养者，必定不受三恶趣生。（玄奘本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 端正黠慧益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">若诸有情，其身下劣，诸根不具，丑陋、顽愚、盲、聋、瘖、哑、挛躄、背偻、白癞、颠狂、种种病苦；闻我名已，一切皆得端正黠慧，诸根完具，无诸疾苦。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 病除安乐益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">若诸有情众病逼切，无救无归，无医无药，无亲无家，贫穷多苦；我之名号一经其耳，众病悉除，身心安乐，家属资具悉皆丰足，乃至证得无上菩提。（玄奘本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 苦难解脱益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">若诸有情，王法所加，缚录鞭挞，系闭牢狱，或当刑戮，及余无量灾难凌辱，悲愁煎迫，身心受苦；若闻我名，以我福德威神力故，皆得解脱一切忧苦。（玄奘本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 妙食法味益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">若诸有情饥渴所恼，为求食故造诸恶业；得闻我名，专念受持，我当先以上妙饮食饱足其身，后以法味毕竟安乐而建立之。（玄奘本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 衣具随心益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">若诸有情，贫无衣服，蚊虻寒热，昼夜逼恼；若闻我名，专念受持，如其所好，即得种种上妙衣服，亦得一切宝庄严具，华鬘涂香，鼓乐众伎，随心所翫，皆令满足。（玄奘本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 所愿皆得益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">人居世间仕官不迁。治生不得饥寒困厄。亡失财产无复方计。闻我说是药师琉璃光佛。各各得心中所愿。仕官皆得高迁。财物自然长益。饮食充饶皆得富贵。（晋译本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 转女成男益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">若有女人，为女百恶之所逼恼，极生厌离，愿舍女身；闻我名已，一切皆得转女成男，具丈夫相，乃至证得无上菩提。（玄奘本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 不受女身益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">若是女人，得闻世尊药师如来名号，至心受持，于后不复更受女身。（玄奘本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 生子安隐益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">或有女人，临当产时，受于极苦；若能至心称名礼赞，恭敬供养彼如来者，众苦皆除。所生之子，身分具足，形色端正，见者欢喜，利根聪明，安隐少病，无有非人，夺其精气。（玄奘本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 怨贼不侵益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">若他方怨贼偷窃恶人。怨家债主欲来侵陵。心当存念琉璃光佛。则不为害。（晋译本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 怖畏解脱益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">或有水、火、刀、毒、悬崄、恶象、师子、虎、狼、熊、罴、毒蛇、恶蝎、蜈蚣、蚰蜒、蚊虻等怖；若能至心忆念彼佛，恭敬供养，一切怖畏皆得解脱。（玄奘本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 无复横死益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">若此经宝流行之处，有能受持，以彼世尊药师琉璃光如来本愿功德，及闻名号，当知是处无复横死；（玄奘本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 不夺精气益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">亦复不为诸恶鬼神，夺其精气；设已夺者，还得如故，身心安乐。（玄奘本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 百怪隐没益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">若复有人，忽得恶梦，见诸恶相，或怪鸟来集，或于住处，百怪出现；此人若以众妙资具，恭敬供养彼世尊药师琉璃光如来者，恶梦恶相，诸不吉祥，皆悉隐没，不能为患。（玄奘本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 咒诅不害益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">若诸有情，好喜乖离，更相斗讼，恼乱自他，以身语意，造作增长种种恶业，展转常为不饶益事，互相谋害。告召山林树冢等神；杀诸众生，取其血肉，祭祀药叉罗剎娑等；书怨人名，作其形像，以恶咒术而咒诅之；厌魅蛊道，咒起尸鬼，令断彼命，及坏其身。是诸有情，若得闻此药师琉璃光如来名号，彼诸恶事，悉不能害。一切展转皆起慈心，利益安乐，无损恼意及嫌恨心；各各欢悦，于自所受生于喜足，不相侵凌，互为饶益。（玄奘本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 远诸邪道益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">若欲远诸邪道。亦应礼敬琉璃光佛。（晋译本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 国乱解脱益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">若他国侵扰，盗贼反乱；忆念恭敬彼如来者，亦皆解脱。（玄奘本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 药叉卫护益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">此十二药叉大将，一一各有七千药叉以为眷属，同时举声白佛言：「世尊！我等今者，蒙佛威力，得闻世尊药师琉璃光如来名号，不复更有恶趣之怖。我等相率，皆同一心，乃至尽形归佛法僧，誓当荷负一切有情，为作义利饶益安乐。随于何等村城、国邑、空闲林中，若有流布此经，或复受持药师琉璃光如来名号，恭敬供养者，我等眷属卫护是人，皆使解脱一切苦难，诸有愿求，悉令满足。（玄奘本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 天众守护益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">若于此经受持读诵，或复为他演说开示；若自书，若教人书；恭敬尊重，以种种花香、涂香、末香、烧香、花鬘、璎珞、幡盖、伎乐，而为供养；以五色彩，作囊盛之；扫洒净处，敷设高座，而用安处。尔时，四大天王与其眷属，及余无量百千天众，皆诣其所，供养守护。（玄奘本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 诸佛护念益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">若有净信男子女人，得闻药师琉璃光如来应正等觉所有名号，闻已诵持。晨嚼齿木，澡漱清净，以诸香花，烧香、涂香，作众伎乐，供养形象。于此经典，若自书，若教人书，一心受持，听闻其义。于彼法师，应修供养：一切所有资身之具，悉皆施与，勿令乏少。如是便蒙诸佛护念，所求愿满，乃至菩提。（玄奘本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 贪吝暂闻益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">有诸众生，不识善恶，惟怀贪吝，不知布施及施果报，愚痴无智，阙于信根，多聚财宝，勤加守护。见乞者来，其心不喜，设不获已而行施时，如割身肉，深生痛惜。复有无量悭贪有情，积集资财，于其自身尚不受用，何况能与父母、妻子、奴婢作使，及来乞者？彼诸有情，从此命终生饿鬼界，或傍生趣。由昔人间曾得暂闻药师琉璃光如来名故，今在恶趣，暂得忆念彼如来名，即于念时从彼处没，还生人中；得宿命念，畏恶趣苦，不乐欲乐，好行惠施，赞叹施者，一切所有悉无贪惜，渐次尚能以头目手足血肉身份施来求者，况余财物？」（玄奘本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 邪见闻名益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">若诸有情，虽于如来受诸学处，而破尸罗；有虽不破尸罗，而破轨则；有于尸罗、轨则，虽得不坏，然毁正见；有虽不毁正见，而弃多闻，于佛所说契经深义不能解了；有虽多闻而增上慢，由增上慢覆蔽心故，自是非他，嫌谤正法，为魔伴党。如是愚人，自行邪见，复令无量俱胝有情，堕大险坑。此诸有情，应于地狱、傍生、鬼趣，流转无穷。若得闻此药师琉璃光如来名号，便舍恶行，修诸善法，不堕恶趣，设有不能舍诸恶行，修行善法，堕恶趣者，以彼如来本愿威力，令其现前暂闻名号，从彼命终还生人趣，得正见精进，善调意乐，便能舍家趣于非家，如来法中，受持学处，无有毁犯；正见多闻，解甚深义，离增上慢，不谤正法，不为魔伴，渐次修行诸菩萨行，速得圆满。（玄奘本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 善因忆念益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">若诸有情，悭贪嫉妒，自赞毁他，当堕三恶趣中，无量千岁受诸剧苦；受剧苦已，从彼命终，来生人间，作牛、马、驼、驴，恒被鞭挞，饥渴逼恼；又常负重，随路而行。或得为人，生居下贱，作人奴婢，受他驱役，恒不自在。若昔人中，曾闻世尊药师琉璃光如来名号，由此善因，今复忆念，至心归依。以佛神力，众苦解脱，诸根聪利，智慧多闻，恒求胜法，常遇善友，永断魔罥，破无明[谷-禾+卵]，竭烦恼河，解脱一切生、老、病、死，忧悲、苦恼。（玄奘本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 临终示路益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">若有四众：苾刍、苾刍尼、邬波索迦、邬波斯迦，及余净信善男子、善女人等，有能受持八分斋戒，或经一年，或复三月，受持学处，以此善根，愿生西方极乐世界无量寿佛所，听闻正法，而未定者。若闻世尊药师琉璃光如来名号，临命终时，有八菩萨，乘神通来，示其道路，即于彼界种种杂色众宝华中，自然化生。（玄奘本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 人天善生益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">若命过已后欲生妙乐天上者。亦当礼敬药师琉璃光佛至真等正觉。若欲上生三十三天者。亦当礼敬琉璃光佛必得往生。&hellip;欲得生兜率天见弥勒者。亦应礼敬琉璃光佛。（晋译本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">或有因此（按：若闻世尊药师琉璃光如来名号）生于天上，虽生天中，而本善根亦未穷尽，不复更生诸余恶趣。天上寿尽，还生人间，或为轮王，统摄四洲，威德自在，安立无量百千有情于十善道；或生剎帝利、婆罗门、居士大家，多饶财宝，仓库盈溢，形相端严，眷属具足，聪明智慧，勇健威猛，如大力士。（玄奘本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 不堕恶趣益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">是诸有情，若闻世尊药师琉璃光如来名号，至心受持，不生疑惑，堕恶趣者，无有是处。（玄奘本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 生十方国益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">佛告文殊若欲生十方妙乐国土者。亦当礼敬琉璃光佛。（晋译本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 值遇明师益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">若欲与明师世世相值遇者。亦当礼敬琉璃光佛（晋译本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 无不作佛益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">佛告文殊若有善男子善女人。闻我说是药师琉璃光佛至真等正觉。其谁不发无上正真道意。后皆当得作佛。（晋译本）</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">◎ 功德无量益：</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">佛告文殊：我但为汝略说药师琉璃光佛礼敬功德，若使我广说是琉璃光佛无量功德，与一切人求心中所愿者，从一劫至一劫故，无不周遍！（晋译本）<span style="display: none">&nbsp;</span></p>
				                
						</center></div><hr><script charset='utf-8' src='../js/hui.js'></script></body></html> 