<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,不用念太多遍就有神效的佛心大无畏八字真言' />
<link href='../css/3.css' rel='stylesheet' type='text/css'></head><body><hr><center><div class='zw'>不用念太多遍就有神效的佛心大无畏八字真言</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			
							<font style="font-size: 11pt">&ldquo;&hellip;&hellip;若能读诵此经获大功德,若能广为人说,利益无量&hellip;&hellip;<br />
复有一切佛心大无畏八字真言，名最上增益大吉祥。断三界生死，消除一切恶趣，能灭一切灾害，作一切事，皆得安乐。寂静如现在见佛。此妙吉祥菩萨，宣布最上秘密真言相，为一切众生。若有忆念，一切所愿，皆得圆满。若有持诵之者，所有五逆重罪，皆得清净。即说真言曰：唵。阿尾啰吽佉左洛。（ong a wei la hong que zuo luo）圣者有此八字大无畏最上秘密心真言，与佛住世而无有异。能作一切吉祥之事。此大功德，我今为汝略而宣说。若欲广陈，经无数百千那由他俱胝劫，校量功德，说不能尽。若说此印法，名为大精进，能圆满一切愿。若能每日三时，念诵各一百八遍。所作称意，所求诸愿，悉得随心，一切皆得圆满具足，得大富贵，所游无障。自在恣情，受诸快乐。设使一切诸天，有大福德，及十地一生补处，于中二大威力人，亦不能夺其福德，所作事业不能为障持八字人福，何况余小天人及无威德龙神鬼，而作障难。若有比丘、比丘尼、善男子、善女人，依法受持，读诵书写修行，现世成就一切吉祥，诸事圆满，寿命长远，众人爱敬，生珍重心。&rdquo;<br />
<br />
（注：文殊师利菩萨，也叫妙德菩萨，又叫妙吉祥菩萨）持咒功德经文摘录：<br />
-----------------------<br />
⊙此陀罗尼，能大利益，怜愍一切有情诸众生故，能断诸三恶道，能为一切作法。⊙如佛现在处世无异，此是文殊师利菩萨自身，为利诸众生故，自变其身为八字咒神像，能满一切有情意乐等事。⊙若人能暂闻、忆念此陀罗尼者，即能灭四重、五逆等罪，何况常念诵者。⊙文殊师利童子菩萨，八字陀罗尼，为诸有情，除罪生福，成就事业，具满一切众生诸愿之法。非口所宣能尽其福，勤心念诵，证者乃知。⊙设使一切诸天，有大福德，及十地一生补处，于中二大威力人，亦不能夺其福德，所作事业，不能为障，持八字人福，何况余小天人，及无威德龙神鬼，而作障难。⊙汝金刚菩萨，于我灭后，以汝神力，于赡部洲，广宣流布。使薄福众生，持此八字陀罗尼，同汝神力，令速超于三界。加功不退，勿就余法。日夜精勤，作法念诵，不计日月，毕见文殊童子，为现其童子身。悉了一切事，断一切苦果。于现身中，超入六地，具六波罗蜜。即能悉舍一切，进修不退，速入八地。任运自在，分身百亿。随类教化众生，悉满其愿，见身获报如是。⊙金刚菩萨，若男女人，于此陀罗尼，发心念诵者，不能广办供养，在家种种迫迮，不可具依法则，但能禁其身三口四，制勒三痴。如上十恶，永绝其源者，即念诵此陀罗尼，忆持不忘。依时随分不阙多少供养，渐渐亦得成就。除不正心，不发大乘菩提之心。于三宝处，起不善心，行恶业之人，一切小法尚不成就，何况佛之大法。⊙此大威德八字秘密心陀罗尼，若有闻者，如从佛口禀受此陀罗尼句义。亦如佛住世，无有异耳。能与众生，于黑暗中，作大明灯。⊙善男子，若有男子女人，发心能忆诵此陀罗尼一遍者，即能拥护自身。两遍，能护同伴。三遍，即能大拥护国王，住十地菩萨亦不能越过此陀罗尼力者。何况诸小天魔龙神，鬼类恶众生等，而能障碍。⊙若诵四遍，即能拥护妻妾男女。⊙若诵五遍，拥护一切眷属。⊙若诵六遍，能护城邑村坊。⊙若诵七遍，能护一切众生。⊙若欲着衣之时，当咒衣七遍，能除一切内外恶毒，及诸灾难。⊙若洗手、面时，当咒水七遍，能令一切众人，生贵重心。所有诸恶人，见者悉当降伏。自当敬重，日夜忆念，见即欢喜，心无舍离。⊙若人患身体支节疼痛。呪暖水一百八遍。洗浴即得除愈。⊙若每日早朝，以水一掬，咒七遍，饮之，在身所有恶报，悉得消灭。何况无灾厄者。及诸三业者，亦得除愈，并得寿命长远。⊙若咒饮食吃者，一切诸毒，不能为损。⊙若见恶人及有怨家，当须念诵此呪。所有怨家，起恶心者，当自降伏；恶心即灭，慈心相向。⊙有恐怖处，当须摄心，念诵此咒，即得除怖。⊙若欲卧时，当诵此呪一百八遍，即得好梦，善知吉凶。⊙若人或患疟病，持此咒者，视患疟人面，切诵此呪一千八遍，其患即除。⊙若欲入阵，当取牛黄，书写此咒，带于身上，一切刀仗弓箭鉾槊，不能为害。⊙是故劝念一切有情，行住坐卧，当须念咒，忆持不忘。时时每诵一百八遍，勿令断绝。常得一切众生，见者皆来归伏，恶人自当退散。⊙若能每日三时，念诵各一百八遍，所作称意，所求诸愿，悉得随心，一切皆得圆满具足，得大富贵，所游无障。自在恣情，受诸快乐。设临命终，即得圣者文殊师利童子，亲现灵仪，为说大乘深妙法藏。闻法心大欢喜，即得普门三昧。得此三昧已，于烦恼生死，当永隔别。即与文殊圣者及大菩萨，同为眷属。⊙若有比丘、比丘尼、善男子、善女人，依法受持，读诵书写修行，现世成就一切吉祥，诸事圆满，寿命长远，众人爱敬，生珍重心。命终之后得生天上受乐无量，或生王宫处尊重位，受富快乐身无病苦，得宿命智薄贪恚痴，善知因果宝重佛法。虽绍贵位心无憍慢，宿因力强习读大乘，愍念一切心，无胜负心，常利有情。若生于诸人中，贵豪英俊，宣言辩利，人所爱乐，寿命长远，中无灾横，所于求愿，事与心规者，无人违信。⊙善男子，此陀罗尼所流布处，当知皆是文殊师利童子威力，得闻此法；若有国土城邑，有此法处。菩萨辟支声闻之辈，苦行大仙及咒仙等，天龙修罗，金翅鸟王，乃至人非人等，于中正住，常当围绕，赞叹供养，守护此经。⊙金刚菩萨善男子，此陀罗尼八字密藏，是如来法藏，出佛身经。⊙若有善男子善女人，我灭度后，法欲灭时，受持此法，读诵书写，尊重赞叹，种种香华、涂香、粖香，伞盖幢幡，钟鼓磬铎，微妙音声，歌咏赞颂，及上妙衣服，恭敬供养者，当知此人，现世获十种果报。何等为十？一者。国中无有他兵怨贼侵境相娆。二者。不为日月五星二十八宿诸恶变怪而起灾患。三者。国中此有恶鬼神等行诸疫疾，善神卫国，万民安乐。四者。国中无诸风火、霜雹、霹雳等难。五者。国土一切人民，不为怨家而得其便。六者。国中一切人等，不为诸魔所逼。七者。国中人民，无诸横死者着身。八者。不值恶王，行诸虐苦。无非时风，暴损苗稼。五谷熟成，甘果丰足。九者。善龙入境，及时降雨，非时不雨。名华药木，悉皆茂盛。天人仙类，时时下现，无有旱涝不调之名。十者。国中人民，不为虎狼兕兽、诸恶杂毒之所损害。⊙金刚菩萨善男子此八字陀罗尼秘密藏门所在之处。有人回心一念恭敬供养者。获前十种果报。何况有人正意发心受持念诵。勤苦不退日夜坐禅。⊙此法与一切众生广行流通。从国至国，乃至村坊。有人住处，递相传受。于诸大众，流布不绝。令人受持，得福无量。乃至他国闻有善人，及国王等，爱乐大乘，寻访善友。即须往彼国，令彼国王及诸人民，令使受持、书写、读诵，敬信无疑。⊙若欲拥护结界，应用此陀罗尼，一切诸处，皆通用之。⊙若有法师，乐持此法者，亦传受与之。其法师得此法已，常须恭敬此陀罗尼，如佛无异。若人于此法师处，生大尊重心。⊙金刚菩萨，善男子，若人闻此法宝藏经，不能受持读诵书写供养，不为他人广说利益，不传与人此陀罗尼者，此等诸人，亦不能发众生无上菩提之心。如此人辈，当获大罪。如犯四重五逆等罪，无有异也。一切诸佛及诸菩萨，常当远离。⊙若有善男子女人等，诽谤是经，及出粗语，云此经法非佛所说。当知是一切诸佛怨，于阿鼻地狱千劫受于大苦，劫尽更生余地狱中，受诸苦恼，未可穷尽。⊙善男子，我今此法，付嘱文殊师利法王子手，令后世中，于赡部洲，广为众生宣传流布。文殊师利童子即于佛前，欢喜踊跃，熙怡含笑，而白佛言：世尊，今蒙如来于大众前，付嘱我此陀罗尼法藏经，我当拥护，我当受持。世尊涅盘后，于恶世中，令诸众生，依法受持。广行流布，常不断绝。于是世尊说斯法时，无量无边诸众生等，闻此法者，皆得离忧恼，无量众生，发阿耨多罗三藐三菩提心。<br />
<br />
出处经典：《文殊师利宝藏陀罗尼经》(亦名《文殊师利菩萨八字三昧法》)<br />
顶礼本师释迦牟尼佛！</font><br />
				                
						</center></div><hr><script charset='utf-8' src='../js/hui.js'></script></body></html> 