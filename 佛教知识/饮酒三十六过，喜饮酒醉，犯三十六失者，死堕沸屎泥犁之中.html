<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,饮酒三十六过，喜饮酒醉，犯三十六失者，死堕沸屎泥犁之中' />
<link href='../css/3.css' rel='stylesheet' type='text/css'></head><body><hr><center><div class='zw'>饮酒三十六过，喜饮酒醉，犯三十六失者，死堕沸屎泥犁之中</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			
							<p style="line-height: 1.5"><font style="font-size: 20pt"><font style="font-size: 12pt">【酒】<br />
<br />
（物名）梵语苏罗Sur&aring;，僧俗之戒，通严禁酒。五戒之第五。十戒之第五。<br />
<br />
《智度论》列三十五过。<br />
<br />
《俱舍论》十四曰：&lsquo;契经说：诸有苾刍称我为师，不应饮酒，乃至极少如一茅端所沾酒量，亦不应饮。&rsquo;<br />
<br />
《梵网经》下曰：&lsquo;若佛子，故饮酒而生酒过失无量，若自身手过酒器与人饮酒者，五百世无手。何况自饮！&rsquo;<br />
&mdash;&mdash;【丁福保《佛学大辞典》】<br />
<br />
<br />
《大佛顶首楞严经》：<br />
不餐酒、肉。以火净食，无啖生气。<br />
<br />
《药师琉璃光如来本愿功德经》 ：<br />
畋猎嬉戏，耽淫嗜酒，放逸无度，横为非人夺其精气。<br />
（属九横死之三，横为非人鬼怪之类，夺其精气而死，是为横死。）<br />
<br />
《大般涅盘经》：<br />
酒为不善诸恶根本。若能除断，则远众罪。<br />
不食肉、不饮酒。五辛荤物，悉不食之。是故，其身无有臭秽。常为诸天、一切世人恭敬供养，尊重赞叹。<br />
<br />
《念住经》：<br />
制酒、饮酒、令他饮之人，多转生嚎叫地狱。<br />
<br />
《宣说善恶经》：<br />
今生饮酒后，久睡不醒；死后，转生饮铁液之地狱中。<br />
<br />
《分辩善恶经》：<br />
饮酒之人，将转生饮铜液之地狱中，此间感受罪业之果报。<br />
<br />
《佛说轮转五道罪福报应经》：<br />
喜饮酒醉，犯三十六失者，死堕沸屎泥犁之中。出生堕狌狌中，后还为人愚痴，生无所知。<br />
<br />
《阿难问事佛吉凶经》：<br />
乱酒无礼节，迷惑失人道。死入地狱中，洋铜沃其口。<br />
<br />
《佛说罪业应报教化地狱经》：<br />
复有众生，或癫或狂，或痴或呆，不别好丑。何罪所致？<br />
佛言：以前世时，坐饮酒醉乱犯三十六失。后得痴身，如似醉人。不识尊卑，不别好丑。八万劫堕沸屎地狱，狱卒斩锉，求死不得，求生不得。五穷六极，长夜受苦。以坐贪酒过。受罪已，始得为人，癃残跛蹇，为人之所憎嫉。行逢接他，横事常无乐时。以酒过犯，故获斯罪。<br />
<br />
《长阿含经》之《善生经》第十二 ：<br />
当知饮酒有六失：<br />
一者失财，二者生病，三者斗诤，四者恶名流布，五者恚怒暴生，六者智慧日损。<br />
善生！若彼长者、长者子饮酒不已，其家产业，日日损减。&nbsp;<br />
&nbsp; </font></font></p>
<div class="d_post_content_main ">
<div class="d_content_has_lzl ">
<div class="p_content"><font style="font-size: 20pt"><cc>
<p class="d_post_content" id="post_content_5748370295" style="line-height: 1.5"><font style="font-size: 12pt">喜饮酒醉，有三十六种严重过失<br />
<br />
&nbsp;&nbsp;&nbsp;&nbsp;&nbsp;&nbsp;节录自佛经《佛说分别善恶所起经》<br />
<br />
佛言：人于世间，喜饮酒醉，得三十六失。<br />
<br />
何等三十六失？<br />
<br />
一者，人饮酒醉，使子不敬父母，臣不敬君，君臣父子，无有上下。<br />
<br />
（醉酒后，往往会不敬父母、颠倒伦常次序，以下犯上）<br />
<br />
二者，语言多乱误。<br />
<br />
（醉后说话，常颠三倒四）<br />
<br />
三者，醉便两舌多口。<br />
<br />
（醉后常说多话、两面话，损害人际关系）<br />
<br />
四者，人有伏匿隐私之事。醉便道之。<br />
<br />
（醉后往往会说出别人的隐私）<br />
<br />
五者，醉便骂天溺社，不避忌讳。<br />
<br />
（醉后忘记了忌讳，骂天地、到处小便）<br />
<br />
六者，便卧道中，不能复归，或亡所持什物。<br />
<br />
（醉后睡在路上，不认识回家的路，丢东西）<br />
<br />
七者，醉便不能自正。<br />
<br />
（醉后，路都走不直）<br />
<br />
八者，醉便低仰横行，或堕沟坑。<br />
<br />
（醉后常常横冲直闯，掉入沟坑中）<br />
<br />
九者，醉便躄顿，复起破伤面目。<br />
<br />
（走路像瘸子，摔伤脸面）<br />
<br />
十者，所卖买谬，误妄触抵。<br />
<br />
（错买错卖，招致损失）<br />
<br />
十一者，醉便失事，不忧治生。<br />
<br />
（醉后连干活劳作、家人生计都忘了）<br />
<br />
十二者，所有财物耗减。<br />
<br />
（饮酒无度的人，损耗钱财，基本上没有富人）<br />
<br />
十三者，醉便不念妻子饥寒。<br />
<br />
（醉后根本想不起家人也有冷暖、饥渴）<br />
<br />
十四者，醉便嚾骂，不避王法。<br />
<br />
（醉后乱骂，不知不觉触犯国法）<br />
<br />
十五者，醉便解衣、脱裈裤，裸形而走。<br />
<br />
（醉后乱脱衣裤，不知道羞耻）<br />
<br />
十六者，醉便妄入人家中，牵人妇女，语言干乱，其过无状。<br />
<br />
（醉后往往误入他人家中，骚扰妇女，最损形象，招人记恨！）<br />
<br />
十七者，人过其傍，欲与共斗。&nbsp;<br />
<br />
（旁人路过，就想找打）<br />
<br />
十八者，蹋地唤呼，惊动四邻。<br />
<br />
（醉后大呼小叫，扰邻，招人讨厌）<br />
<br />
十九者，醉便妄杀虫豸。<br />
<br />
（醉后乱杀动物）<br />
<br />
二十者，醉便挝捶舍中付物破碎之。<br />
<br />
（醉后摔打家中东西，白费钱财）<br />
<br />
二十一者，醉便家室视之如醉囚，语言冲口而出。<br />
<br />
（被家人视为醉酒的囚犯，恶言恶语冲口而出）<br />
<br />
二十二者，朋党恶人。<br />
<br />
（结交恶友）<br />
<br />
二十三者，疏远贤善。<br />
<br />
（疏远了贤人、好人）<br />
<br />
二十四者，醉卧觉时，身体如疾病。<br />
<br />
（睡醒后身体不舒服，像病了一场）<br />
<br />
二十五者，醉便吐逆，如恶露出，妻、子自憎其所状。<br />
<br />
（酒后呕吐，妻子儿女无人喜欢！）<br />
<br />
二十六者，醉便意欲前荡，象狼无所避。<br />
<br />
（醉后往往像狼一样四处游荡）<br />
<br />
二十七者，醉便不敬明经贤者，不敬道士，不敬沙门。<br />
<br />
（醉后不敬重那些通达佛经典籍的贤者、修道的出家人）<br />
<br />
二十八者，醉便淫劮（淫佚yi4），无所畏避。<br />
<br />
（醉后容易放纵性欲，无所畏惧和避讳）<br />
<br />
二十九者，醉便如狂人，人见之皆走。<br />
<br />
（醉后像疯子，他人远避）<br />
<br />
三十者，醉便如死人，无所复识知。<br />
<br />
（像死人一样，一无所知）<br />
<br />
三十一者，醉或得疱面。或得酒病。正萎黄熟。<br />
<br />
（酒精过敏，酒精中毒）<br />
<br />
三十二者，天龙鬼神，皆以酒为恶。<br />
<br />
（天龙八部、鬼神，都把酒视为恶毒的东西）<br />
<br />
三十三者，亲厚知识日远之。<br />
<br />
（导致对自己很亲近友好的人逐渐离去）<br />
<br />
三十四者，醉便蹲踞视长吏，或得鞭搒合两目。<br />
<br />
（醉后往往无礼藐视长辈、官吏，而招致惩处）<br />
<br />
三十五者，万分之后，当入太山地狱，常销铜入口，焦腹中过下去。如是求生难得，求死难得，千万岁。<br />
<br />
（死后入地狱中，长期遭受酷刑惩罚！求生不得，求死不能）<br />
<br />
三十六者，从地狱中来出，生为人，常愚痴，无所识知。<br />
<br />
（很久以后，才能从地狱中出来，即使生来为人，也往往很愚蠢，一点都不聪明。）<br />
<br />
今见有愚痴无所识知人，皆从故世宿命喜嗜酒所致。如是分明，亦可慎酒。酒有三十六失，人饮酒，皆犯三十六失。<br />
<br />
（常见的一些愚蠢、痴傻糊涂的人，多是从地狱中出来的。因果如此分明，实在该禁酒了。饮酒的人，都常犯这三十六种过失。）<br />
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;（郑播德）</font></p>
</cc></font></div>
</div>
</div>
<div class="d_post_reply" sizcache04005126586823336="1" sizset="18">
<div class="d_content_has_lzl" sizcache04005126586823336="1" sizset="18">&nbsp;</div>
</div>
<p style="line-height: 1.5"><br />
<font style="font-size: 20pt"><font style="font-size: 12pt">《分别善恶报应经》：<br />
复次，饮酒三十六过。其过云何？<br />
一，资财散失。二，现多疾病。三，因兴斗诤。四，增长杀害。<br />
五，增长嗔恚。六，多不遂意。七，智慧渐寡。八，福德不增。<br />
九，福德转减。十，显露秘密。十一，事业不成。十二，多增忧苦。<br />
十三，诸根暗昧。十四，毁辱父母。十五，不敬沙门。十六，不信婆罗门。<br />
十七，不尊敬佛。十八，不敬僧法。十九，亲近恶友。二十，舍离善友。<br />
二十一，弃舍饮食。二十二，形不隐密。二十三，淫.欲炽盛。二十四，众人不悦。<br />
二十五，多增语笑。二十六，父母不喜。二十七，眷属嫌弃。二十八，受持非法。<br />
二十九，远离正法。三十，不敬贤善。三十一，违犯过非。三十二，远离圆寂。<br />
三十三，颠狂转增。三十四，身心散乱。三十五，作恶放逸。<br />
三十六，身谢命终，堕大地狱，受苦无穷。<br />
<br />
<br />
饮酒十过<br />
一、颜色恶 谓饮酒之人，颜貌容色，因此变常，无有善相也。<br />
二、下劣 谓饮酒之人，威仪不整，动止轻薄，人所贱恶也。<br />
三、眼见不明 谓恣饮狂痴，瞻视昏瞀，而色境莫辨也。<br />
四、现嗔恚相 谓醉酒之人，行不善法，不顾亲属贤善，恣肆忿怒也。<br />
五、坏田业资生 谓恣饮放逸，破费产业，资财散失也。<br />
六、致疾病 谓饮酒过度，身体失调，以致疾病也。<br />
七、益斗讼 谓醉酒发狠，与人争竞，不惜生命，而斗讼益增也。<br />
八、恶名流布 谓耽饮纵恣，弃舍善法，而丑名恶声，远近流布也。<br />
九、智慧减少 谓饮酒昏迷，狂呆愚痴，而智慧减少也。<br />
十、命终堕恶道 谓朋狎饮酒，善行不修，恶业日增，命终之后，而堕恶道也。<br />
<br />
《大庄严论》：<br />
佛说身、口、意三业之恶行，唯酒为根本，复堕恶行中。<br />
&mdash;&mdash;《翻译名义集》<br />
<br />
《大智度论》卷第八：<br />
有人施酒，及自饮酒，得狂愚报。<br />
<br />
<br />
《瑜伽》七十一卷：<br />
何所应受？谓清净物，如来所许。除酒、肉等所不应饮，不应食物。齐何应受？谓知量而受。勿令自损，或损于他。<br />
<br />
<br />
护不饮酒戒五神：<br />
一、阿摩罗斯兜嘻，护持戒人若入山林，不为虎狼所害；<br />
二、那罗门阇兜帝，护持戒人不为伤亡所娆；<br />
三、鞞尼干那波护，持戒人除恶鸟鸣狐鸣；<br />
四、荼鞞斗毗舍罗，护持戒人除犬鼠变怪；<br />
五、伽摩毗那阇尼佉，护持戒人不为凶注所牵。（凶注者，谓阴司注写凶恶之事也。） &mdash;&mdash;《三藏法数》<br />
<br />
<br />
【五种不应施】之〔二、酒及毒药〕：<br />
酒及毒药，能令众生狂乱失命，故不 应施与人也。<br />
&mdash;&mdash;《法苑珠林》 </font></font></p>
<p style="line-height: 1.5"><font style="font-size: 12pt">做酒水业的果报很可怕：<br />
<br />
大乘大集地藏十轮经卷第四<br />
<br />
善男子。譬如有人压油为业。一一麻粒皆有虫生。以轮压之油便流出。汝当观此压麻油人于日夜中杀几生命。假使如是压麻油人以十具轮相续恒压于一日夜一一轮中所压麻油数满千斛。如是相续至满千年。汝观此人杀几生命。所获罪业宁为多不。地藏菩萨摩诃萨言。甚多世尊。甚多大德。此人所杀无量无边。所获罪业不可称计。算数譬喻所不能及。唯佛能知余无知者。佛言善男子。假使有人为财利故置十淫.坊。一一坊中置千淫.女。一一淫.女种种庄严。诳惑多人恒为欲事。如是相续至满千年。此人获罪不可称计。算数譬喻所不能及。如前十轮压油人罪等一淫.坊所获罪业。又善男子。假使有人为财利故置十酒坊。一一坊中种种严饰。方便招诱千耽酒人饮兴欢娱昼夜无废。如是相续至满千年。此人获罪不可称计。算数譬喻所不能及。如前所说十淫坊罪等一酒坊所获罪业。又善男子。假使有人为财利故置十屠坊。一一坊中于一日夜杀害千生。牛羊驼鹿鸡猪等命。如是相续至满千年。此人获罪不可称计。算数譬喻所不能及。如前所说十酒坊罪等一屠坊所获罪业。如前所说十屠坊罪等刹帝利旃荼罗王乃至沙门婆罗门等旃荼罗人于前十恶随成一轮一日一夜所获罪业。尔时世尊。而说颂曰。<br />
<br />
十压油轮罪 等彼一淫坊<br />
置彼十淫坊 等一酒坊罪<br />
置十酒坊罪 等彼一屠坊<br />
置彼十屠坊 罪等王等一 </font></p>
<p style="line-height: 1.5"><font style="font-size: 20pt"><font style="font-size: 12pt">佛弟子做烟酒批发是不太好，如果有别的谋生方式，个人建议早点转行。阿弥陀佛 </font></font></p>
<font size="3">　</font><font size="2">&nbsp;<span style="display: none">&nbsp;</span></font>				                
						</center></div><hr><script charset='utf-8' src='../js/hui.js'></script></body></html> 