<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,《甘露味经》施食仪轨' />
<link href='../css/3.css' rel='stylesheet' type='text/css'></head><body><hr><center><div class='zw'>《甘露味经》施食仪轨</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			
							<font style="font-size: 11pt">&nbsp; </font>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify">&nbsp;</p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify">&nbsp;</p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify">&nbsp;</p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">《甘露味经》施食仪轨</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">注意事项：</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">1该仪规为未皈依者和已经皈依者通用仪规。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">2该仪规所有施食动作需要左手执食器，面向东方完成.</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">3为了初学者简便如法，没有加手印。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">4该咒发音以海涛法师发音为准</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">（一）左手执食器面向东方开始念诵（1遍）：南无佛陀耶、南无达摩耶，南无僧伽耶、南无本尊释迦牟尼如来、南无安住大地菩萨众、南无一切龙天善神，愿以威神加哀护助。我今召请十方刹土，尽虚空界，一切六趣，饿鬼有情类，以三宝威神力故，悉至我所。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">破地狱咒：唵伽拉帝耶娑婆诃</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">（二）念7遍普召请真言：南n&aacute;摩m&oacute;部b&ugrave;部b&ugrave;帝d&igrave;唎，l&igrave;伽qi&eacute;哩lī哆duō哩，lī怛d&aacute;哆tā哦yē哆duō耶yě！</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">解怨结真言：</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">唵 三陀拉，伽陀娑婆诃</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">念七佛如来名号(南无多宝如来，南无宝胜如来，南无妙色身如来，南无广博身如来，南无离怖畏如来，南无甘露王如来，南无阿弥陀如来)</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">（三）对照请来的饿鬼生起大悲心念诵（1遍）：汝当善听。我今以此陀罗尼开汝咽喉。施汝清凉柔软快乐。欲令汝等自恣饮食甘露美味。（一遍）</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">（四）念开咽喉咒（7遍）：唵w&egrave;ng　，步b&ugrave;步b&ugrave;底dī哩，lī伽qi&eacute;哆duō哩lī　，怛d&aacute;哆tā哦yē哆duō耶yě！</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">&lsquo;诵此陀罗尼神咒时，观想诸鬼以此咒力，咽喉通息，勐火息灭，无复痛恼，身心安泰。如施甘露水行者用无明指沾水洒开，令鬼道有情咽喉自开。&rsquo;</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">（五）念变食真言（7遍）：南n&aacute;n无m&oacute;萨s&agrave; 缚w&aacute; ，&nbsp; 怛d&aacute;他tā哦yē哆duō　，　缚wā噜lū枳zhī帝d&igrave; ，&nbsp; 唵w&egrave;ng，　三sān跋b&aacute;啰l&agrave;，　　三sān跋b&aacute;啰l&agrave;　，　吽h&ograve;ng！</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">诵神咒七遍，泻着树下，观想此食充塞虚空，周遍法界，是时十方一切饿鬼，以陀罗尼威德力故，皆得食吃，亦不变化作脓血，亦无遮禁，自恣啖食，充足饱满，灭饥汤火，身体安乐，无诸痛恼。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">甘露水真言&nbsp;&nbsp;&nbsp; 右手掌朝东</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">南无苏噜婆耶，怛他哦哆耶，恒至他唵苏噜苏噜，钵啰苏噜，钵啰苏噜，娑婆诃</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">普供养真言：安，耶耶那，三婆哇，哇日来吽</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">晚上布施的咒：汝等鬼神众，我今施汝供，此食遍十方，一切鬼神共（手掌要朝下）唵 穆利陵莎诃</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">《甘露味经》施食仪轨</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">2010-10-19 20:13:09 《甘露味经》施食仪轨注意事项： 1、该仪规为未皈依者和已经皈依者通用仪规。 2、该仪规所有施食动作需要左手执食器，面向东方完成。 3、为了初学者简便如法，没有加手印。 4、该咒发音以海涛法师发音为准。 5、施食于盘中的话，将盘放于地上，不要放于高处。 6：施食不靠近柳树，石榴树，桃树。这些树下很多饿鬼不敢靠近。 施食有十种利益： 1、作大布施，行檀波罗蜜。2、超荐有缘，普利幽冥。 3、广结善缘。4、得诸佛菩萨及所超荐鬼神之护佑。 5、消世间灾厉之气。6、消自业障。 7、增满福德。 8、消灾延寿。 9、居处安乐。 10、道业增进。 施食仪轨（一） 1、左手执杯（七粒米加水，八分满），面向东方开始念诵（1遍）：南无佛陀耶、南无达摩耶，南无僧伽耶、南无本尊释迦牟尼如来、南无安住大地菩萨众、南无一切龙天善神，愿以威神加哀护助。我今召请十方刹土，尽虚空界，一切六趣，饿鬼有情类，以三宝威神力故，悉至我所。 2、念7遍普召请真言（7遍）： n&aacute; m&oacute; b&ugrave; b&ugrave; d&igrave; l&igrave; qi&eacute; lī duō lī d&aacute; tā yē duō yě 南 摩 部 部 帝 唎，伽 哩 哆 哩， 怛 哆 哦 哆 耶 3、对请来的饿鬼生起大悲心念诵（1遍）：汝当善听。我今以此陀罗尼开汝咽喉。施汝清凉柔软快乐。欲令汝等自恣饮食甘露美味。 4、念开咽喉咒（7遍）： w&egrave;ng b&ugrave; b&ugrave; dī lī qi&eacute; duō lī d&aacute; tā yē duō yě 唵， 步 步 底 哩， 伽 哆 哩 怛 哆 哦 哆 耶（诵此陀罗尼神咒时，观想诸鬼以此咒力，咽喉通息，勐火息灭，无复痛恼，身心安泰。如施甘露水行者用无明指沾水洒开，令鬼道有情咽喉自开。） 5、念甘露水真言（7遍）： n&aacute;n m&oacute; sū lū p&oacute; yě d&aacute; tā y&eacute; duō yě d&aacute; zh&iacute; tā 南无苏噜婆耶　 怛他哦哆耶　怛侄他　　 w&egrave;ng sū lū sū lū b&oacute; l&agrave; sū lū b&oacute; l&agrave; sū lū suō p&oacute; hē 唵　 苏噜苏噜　 钵啰苏噜　钵啰苏噜　娑婆诃 6、念变食真言（7遍）： n&aacute;n m&oacute; s&agrave; w&aacute; d&aacute; tā yē duō wā lū zhī d&igrave; w&egrave;ng 南 无 萨 缚， 怛 他 哦 哆 缚 噜 枳 帝 ， 唵， sān b&aacute; l&agrave; sān b&aacute; l&agrave; h&ograve;ng 三跋啰 三 跋 啰 吽！ 7、弹指七次（姆指与中指相扣而弹,弹出轻的声音） 8、普供养真言 （3遍） ong ye ye nang san po wa fa ri la hong 唵　哦 哦 曩　 三 婆 缚 伐日 啰 斛 9、施无遮食真言（偈1遍，咒7遍）早上施食念：法力不思议 慈悲无障碍 七粒遍十方 普施周沙界 ong du li yi suo he 唵　 度 利益 莎 诃中午施食念：大鹏金翅鸟 旷野鬼神众 罗刹鬼子母 甘露悉充满 ong mu di suo he 唵　 穆 帝 莎 诃晚上施食念：汝等鬼神众 我今施汝供 此食偏十方 一切鬼神共 w&egrave;ng mu di ling suo he 唵　 穆 帝 陵 莎 诃 10、称四如来宝号（3遍）南无多宝如来 南无妙色身如来南无广博身如来 南无离怖畏如来 11、打三下响指 12、回向偈愿以此功德 普及于群生施者受食者 皆共成佛道愿生西方净土中 九品莲花为父母花开见佛悟无生 不退菩萨为伴侣可根据据体情况进行其它回向。 施食仪轨（二）适合时间匆忙不足时使用： 1、作是念：南无佛陀耶、南无达摩耶，南无僧伽耶、南无本尊释迦牟尼如来、南无安住大地菩萨众、南无一切龙天善神，愿以威神加哀护助。我今召请十方刹土，尽虚空界，一切六趣，饿鬼有情类，以三宝威神力故，悉至我所。 2、念7遍普召请真言（7遍）： n&aacute; m&oacute; b&ugrave; b&ugrave; d&igrave; l&igrave; qi&eacute; lī duō lī d&aacute; tā yē duō yě 南 摩 部 部 帝 唎，伽 哩 哆 哩， 怛 哆 哦 哆 耶 3、念开咽喉咒（7遍）： w&egrave;ng b&ugrave; b&ugrave; dī lī qi&eacute; duō lī d&aacute; tā yē duō yě 唵， 步 步 底 哩， 伽 哆 哩 怛 哆 哦 哆 耶 4、念变食真言（7遍）： n&aacute;n m&oacute; s&agrave; w&aacute; d&aacute; tā yē duō wā lū zhī d&igrave; w&egrave;ng 南 无 萨 缚， 怛 他 哦 哆 缚 噜 枳 帝 ， 唵， sān b&aacute; l&agrave; sān b&aacute; l&agrave; h&ograve;ng 三跋啰 三 跋 啰 吽！ 5、念甘露水真言（7遍）： n&aacute;n m&oacute; sū lū p&oacute; yě d&aacute; tā y&eacute; duō yě d&aacute; zh&iacute; tā 南无苏噜婆耶　 怛他哦哆耶　怛侄他　　 w&egrave;ng sū lū sū lū b&oacute; l&agrave; sū lū b&oacute; l&agrave; sū lū suō p&oacute; hē 唵　 苏噜苏噜　 钵啰苏噜　钵啰苏噜　娑婆诃 6、称四如来宝号南无多宝如来 南无妙色身如来南无广博身如来 南无离怖畏如来（后，泻下，观想此食充塞虚空，周遍法界，是时十方一切饿鬼，以陀罗尼威德力故，皆得食吃，身体安乐，无诸痛恼。） 雨天室外施食功德很大，满天雨水每滴皆化甘露，施食于地狱饿鬼： 1、招请真言 2、甘露真言 3、变食真言 4、弹指七次（上下班回家路上，皆可施，遍数不限，越多越好）施食甘露水手上有水，随时可以念： 1：招请真言 2：开咽喉真言 3：甘露水真言。倾洒于地或者草中树下，再行观想就可以了。 施食可加程序施食程序中也可加入以下程序，不加也可。如招请地狱中一切饿鬼，招请真言前加入破地狱真言。破地狱真言 （念七遍） w&egrave;ng qi&eacute; l&agrave; d&igrave; y&eacute; suō p&oacute; hē 唵　 伽啰帝耶娑婆诃如招请累生累劫怨亲债主来接受施食，可在招请真言后，加入解怨真言。解怨结真言（七遍） w&egrave;ng sān tu&oacute; l&agrave; qi&eacute; tu&oacute; suō p&oacute; hē 唵　 三 陀 啰 伽陀 娑婆诃施食观想观想的愿力很大。 1：比如施甘露水的时候，可以闭上眼睛，想像观音菩萨于空中，洒下甘露，落入地狱饿鬼道众生身上，使他们圆满，远离痛苦。 2：当手上只有水，没有米，也没有饼等食物，道理上讲是可以施食甘水，但是通过观想，一样可以施食，即观想手中这杯水化为无量甘露，无量美食尽充虚空，使地狱中饿鬼都得饱满。 3：甚至手上没有水，没有食物。路过水果店，不用招请，只念施食咒，甘露水咒，弹指七次。作观想借这些水果来施食,一样可以。希望大家能够灵活运用观想大愿之力。 施食经验和窍门 1、楼上施食，向楼下倒，特别是晚上声音会很大，可使用喷雾瓶喷洒，声音就不会大了。小喷雾瓶（3-5元一个，可装上水，随身携带，随时在路上，树下，草地边都可施食甘露水） 2、如果是施乳粥，即牛奶，加米，也可加蜂蜜，大功德利益施食。此时向楼下倾倒会招虫蚁，施食的时候，可在地上放一比较平的盘子，倾泻于盘中，过一小时后再行收起来，清洗。（施食后的牛奶等，其实我们仍可以饮食！） 3、小的封口袋，装上米，平时放在包包里面，随时有条件，买一瓶矿泉水，即可施食。 4、没有米的时候，手上一块饼，一块面包，都可以加水做施食。 5、甘露水真言，变食真言，开咽喉真言，就算是不施食的时候也可以随时随地念，然后进行观想，都具大功德。 以下蒙山施食可以供大家参考。皈依的居士可操作。一般为寺里师傅们的施食的程序。蒙山施食仪（以下俱各三称）若人欲了知。三世一切佛。 应观法界性。一切唯心造。 破地狱眞言 唵。伽罗帝耶娑婆诃。 普召请眞言南无部部帝唎。伽哩哆哩怛哆誐哆耶。解冤结眞言 唵。三陀罗伽陀娑婆诃。 南无大方佛广华严经 南无常住十方佛 南无常住十方法 南无常住十方僧 南无本师释迦牟尼佛 南无大悲观世音菩萨 南无冥阳救苦地藏王菩萨 南无启教阿难陀尊者 三皈依皈依佛 皈依佛两足尊 皈依佛竟皈依法 皈依法离欲尊 皈依法竟皈依僧 皈依僧众中尊 皈依僧竟佛子所造诸恶业 皆由无始贪嗔痴 从身语意之所生 一切佛子皆忏悔众生无边誓愿度 烦恼无尽誓愿断法门无量誓愿学 佛道无上誓愿成自性众生誓愿度 自性烦恼誓愿断自性法门誓愿学 自性佛道誓愿成灭定业真眞言 唵。钵罗末隣陀宁娑婆诃。 灭业障眞言 唵。阿噜勒继娑婆诃。 开咽喉眞言 唵。步步底哩伽哆哩。怛哆誐哆耶。三昧耶戒眞言 唵。三昧耶。萨埵錽（wān）。 变食眞言 南无萨缚怛他誐哆。缚噜枳帝唵。三跋罗。三跋罗吽。 甘露水眞言 南无苏噜婆耶。怛他誐哆耶。怛侄他唵。苏噜苏噜。钵罗苏噜。钵罗苏噜。娑婆诃。 一字水轮眞言 唵。錽。錽。錽錽錽。 乳海眞言 南无三满哆。没驮喃。唵。錽。 称七如来名号南无多寳如来 南无寳胜如来 南无妙色身如来 南无广搏身如来 南无离怖畏如来 南无甘露王如来南无阿弥陀如来 神咒加持净法食（法施食。甘露水）普施河沙众佛子（有情。孤魂） 愿皆饱满舍悭贪 速脱幽冥生净土皈依三寳发菩提 究竟得成无上道功德无边尽未来 一切佛子（有情。孤魂）同法食。 汝等佛子（有情。孤魂）众。我今施汝。供汝。此食徧十方。一切佛子（有情。孤魂）共。愿以此功德。普及于一切。施食与佛子（有情。孤魂）。皆共成佛道。 施无遮食眞言 唵。穆力陵。娑婆诃。 普供养眞言 唵。誐誐曩。三婆缚。伐日罗斛。回向 愿以此功德 普及于群生意 施者受食 皆共成佛道 愿生西方净土中 九品莲花为父母花开见佛悟无生 不退菩萨为伴侣 甘露味经辑要&mdash;一&nbsp;&nbsp;&nbsp;&nbsp;&nbsp;&nbsp; 海涛 辑</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">1.(佛告)善男子！我有胜大悲曰陀罗尼门，名曰嚫那毕唎多大道场会甘露味法，不可思议，具大慈悲，有大威势，能碎地狱、畜生、饿鬼广大业山，亦能令菩萨速得如来一子之地。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">2.善男子！此大神咒能灭饿鬼饿渴剧火，施与清凉甘露美味，毕定速得阿耨多罗三藐三菩提。譬如夜月能除郁蒸，此陀罗尼亦復如是。汝当繫念一心谛听，勿令忘失，我今说之。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">3.善男子！若有比丘、比丘尼、优婆塞、优婆夷、童男、童女及诸人天，意欲受持此方便法者，应须召请尽十方界，一切六趣，诸饿鬼神众。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">4.当作是念：南无佛陀耶、南无达摩耶、南无僧伽耶、南无本尊释迦牟尼如来、南无安住大地菩萨众、南无一切龙天善神，愿以威神加哀护助。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">5.我今召请十方剎土，尽虚空界，一切六趣，饿鬼有情类，以三宝威神力故，悉至我所。作是说已，面向东方，即诵召请神咒七遍：「那谟菩布哩 怛他伽哆耶」</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">6.召请彼已，尔时十方一切六趣，饿鬼鬼神悉赴集，瞻仰行者，如见父母。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">7.行者尔时应当起大悲心而语之言：汝当善听，我今以此陀罗尼开汝咽喉，施汝清凉柔软快乐，欲令汝等自恣饮食甘露美味。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">8.尔时世尊说开咽喉陀罗尼咒曰：「唵 菩布哩 迦怛哩 怛哆伽哆」诵此陀罗尼神咒满七遍已，是诸鬼等以此咒力，咽喉通息勐火息灭，无復痛恼身心泰然。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">&nbsp;&nbsp;&nbsp;&nbsp; 甘露味经辑要&mdash;二&nbsp;&nbsp;&nbsp;&nbsp;&nbsp;&nbsp; 海涛 辑</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">1.尔时行者当先施水，欲施水者，每于晨朝或日中时，取一掬净水，面向东方，咒之七遍。向东散洒着于空中，其水以此陀罗尼力一渧堕地，变成十斛天甘露浆，诸鬼神等充足饱满，欢喜无量。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">2.尔时世尊即说水陀罗尼咒曰：「那谟苏卢婆曳 怛伽他哆耶 怛铁他 苏嚧苏嚧 波啰苏噜莎婆呵」。善男子！是名施甘露浆陀罗尼神咒。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">3.復次若诸人天欲施其食者，每日要于斋前时，以好最胜器钵，或金银器、或铜器、铁器、鍮石、铅锡，或琉璃、颇梨、贝玉等器。若无上者，但得木石、瓦器，实清净者，或瓢瓠亦得用。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">4.盛满乳酪，若无乳酪，净水亦得。取所有饮食，或乳饭，若粳米、大麦饭，若饼、麴、粥等。着于器中，勿着菜茄，于一阴凉树下。先诵召请咒，次诵开咽咒，如向所说。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">5.咒器中食七遍已，泻着树下，是时十方一切饿鬼，以陀罗尼威德力故，皆得食喫，亦不变化作脓血，亦无遮禁，自恣啖食，充足饱满，灭飢汤火，身体安乐无诸痛恼。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">6.尔时世尊即便宣说施甘露食陀罗尼咒曰：「那谟娑婆怛他伽哆 南 缚揭帝 三沫罗 三沫罗」</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">7.时世尊告月爱菩萨及诸大众，此陀罗尼难可得闻，而况得见。过去、未来俱胝如来皆共宣说，我今释迦牟尼亦復为汝开示宣说。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">8.善男子！若诸天人如法受持，若为诸鬼神及飢渴所逼非分横死者，则不得名为胜大悲曰陀罗尼也。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">&nbsp;&nbsp;&nbsp;&nbsp; 甘露味经辑要&mdash;三&nbsp;&nbsp;&nbsp;&nbsp;&nbsp;&nbsp; 海涛 辑</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">1.善男子！若有菩萨不着己乐，救于彼苦，薰修大悲，一切利安，如法施行，此人真是大悲菩萨。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">2.是人已为行观音行，一切诸佛授手摩顶，诸尊菩萨所苦爱护，一切贤圣视之如子，诸天龙神随侍卫护。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">3.月爱！当知此人功德与弥勒菩萨等，所以者何？是善男子若能振发丈夫之人，日日修行。一日施食，一天下饿鬼皆得食喫。多日施食，十方六趣，一切饿鬼尽得饱满。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">4.如是菩萨所得福聚不可思议，难可测量，不觉不知，自然而得阿耨多罗三藐三菩提。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">5.善男子！此陀罗尼若但赞诵写书，是人超越世间六十亿劫微细生死，何况如法修行无时间断者。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">6.善男子！我今分明语汝，是持咒者，于弥勒佛前，若不得授决定阿耨多罗三藐三菩提记。于此贤劫次第成佛者，我则堕于欺诳众生，成道以来所说经法，一无是处。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">7.是故月爱当知，末后诸人等闻此咒已，深心信解，彼人转身得转轮王位，百千万劫常摄梵福，值佛出世作无量供养，修于梵行远到一切神通之岸，所可受生身体坚固。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">8.如那罗延，寿命长远，彼身金色，以三十二大丈夫相而自庄严，得梵音声，一切世间威德自在。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">9.善男子！谁有智者见如是利而不受持，当知此人失大利益。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">10.大悲观世音　 迦陵频伽音　 以众巧言辞　开示甘露法</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">　为欲悉摧伏&nbsp; 广大业山故　 以此方便门　慇懃付属我　</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">&nbsp;&nbsp; 我依佛严教　堪能广流布　 唯愿法中生　草復以为卢</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">佛说施饿鬼甘露味大陀罗尼经〈1〉</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">如是。一时释迦牟尼如来在海会说法。住孤陀山金刚轮峰嚧鸡舍婆罗道场中。与阿僧祇不可说四众围绕。安处金刚八楞师子之座。为诸菩萨说方广法。垂欲竟时。尔时世尊愍念恶趣诸众生类。将欲演说嚫那毕利哆摩陀罗(二合)般遮陀罗尼(唐云施饿鬼甘露味大道场会陀罗尼)胜大悲曰秘密善门故。于其心中密放月精摩尼色光。名曰月爱慈光。上至有顶下至阿鼻地狱。其中所有悉皆明彻。如颇梨镜照见而像乃至十方靡不周遍。告诸大众言。善男子。汝等且观六趣受身种种苦恼。于是大众承佛威神见是事已。俱发声言。唯然已见。佛言。世间八苦盖不足言。六趣诸殃甚可怖畏。所以然者。其世间人不信罪福。谤无因果。颠倒无知。悭贪嫉妒。命终之后。殃坠无间。具足受众苦。不可思议。从地狱出生饿鬼中。具诸恶业受报差别。以恶业故受三十六种饿鬼之身。所谓薛荔多鬼(唐云饿鬼)车耶鬼(唐云影鬼)健驮鬼(唐云食香鬼)布瑟波鬼(唐云食花饿鬼)偈婆耶鬼(云食胎藏鬼)阿输遮鬼(食不净鬼)婆哆鬼(云食风鬼)乌驮诃罗鬼(食精气鬼)驮罗质多鬼(嗔悉心鬼)质多鬼(恶心鬼)皤噜耶鬼(食祭祀鬼)视尾哆鬼(食人寿命鬼)[卄/巳]莎鸡驮鬼(食肉食脂等鬼)蛇底鬼(云食初产子鬼)羯咤布单那鬼(云奇臭鬼其身如烧骨臭)鸠盘荼鬼(守宫鬼)毕舍遮鬼(厕神云守厕词人不净食)如是乃至轻重孔穴等。以深恶业故。饥渴盛火。嫉妒炽然。常贪饮食。但念浆水余无所知。种种苦切不可言说。感得此身。如大火聚。状厘里羸瘦枯藁。脚臂细弱足如覆盆皮肉干燥血脉燋竭。犹如[月*暴]脯。腹大[(尪-尢+瓦)-王+壬]胀。其状如鼓。咽如针锋。不通气息。常有勐火烧燃其中。头颅纵横五弥楼山。勐火赫焰不曾暂废。动身之时。洞燃火起常为饥渴。大火逼切烧恼身心。东西驰走。鸣鸣叫唤求索饮食。设见美食欲往趣之。以恼贪力。上妙美味变成脓血臭恶流溢。虽见大河清凉泉水欲往取饮。为诸水神以铁杖打之。设无守者。清凉冷水变为火焰。复为雕鹫乌鸱[(面/且)*鸟]鹗铁嘴诸禽留啄其眼。毒恶勐兽饥虎饿狼莽蛇铜狗爬攫搏撮苦不可言。身体窊拶毛发[毯-炎+(左/月)][毯-炎+肖]上答于一毛端有万八千毒恶小虫之所接食。诸饿鬼饥大逼故。嗔心转盛更相残害。破脑出髓互共啖食。五百劫中尚不闻有浆水之名。何况得见。如是苦恼不可为喻。非算数所知。以要而言。百千亿劫具足受身黑业薄劣。尔乃得脱离彼已。又作种种虫兽常处囿厕。或伏下流身诸恶臭处不净。诸善男子。是诸饿鬼皆由前世愚痴颠覆。恼贪溥着心刚如铁。但乐规求剥削他人不知厌足。父母妻子悉不给与。师长教诲视如粪秽。婢亲友不施。如是悭人不虑无常。护惜财物。言作百年。加复教他贪求藏积。不知无常老病相逐身。遇恶病自知不久。常默念。我在生时。勤苦求财。我若死后。是诸恶人食我财物。如吞勐火。居我屋宅。如处闇室。作是念时。以恶业故。罗刹狱卒变为恼人。收其资生。至罪人所。以火焚之。罪人欢喜。以此因缘恶业道中中阴相现风大先动失熅暖相。黄冷诸风因便发动。恶风动故筋脉痑[方*爰](痑音他但反)口中干燥面目狐齿遍体萎黄。腹胀粗锖青黄脉现。饮食不消身体羸瘦。口苦尿黄。目视脱精唯见光焰。喉痹肿急逆气噫满。心头恶臭上衡其咽。声噤短气遍身疮癞。脓血臭烂受大苦楚。临欲终时复作此念。得一铁丸烁开咽喉。得大火聚入中而坐。又得一黑闇处。令离光焰及除冷病。不亦快乎。是时狱卒化作良医。幻提铁丸如大药丸。着其口中令急含口。又化大车作金莲花。上有童子执拂鼓舞。病人见已心生爱着。此化热暖必除我冷。即前往趣气绝命终。生铁丸窟无间。此地狱中是饿鬼道极苦恼处。有一铁山纵广正等二十五由旬。彼山东向有一小孔。如摩伽陀斗。但出黑烟。既入彼中。釰虫刀虫唼食其身。烟动其眼不见火焰。周障驰走头打铁山。脑碎髓出如破酪瓶。铁丸顶入从足而出。乃至略说。一念项死一念项生。罪毕食涕唾鬼中食脓血鬼中。从是展转生厕神中。伺求不净取而饮食。是中罪毕生畜生中。多受诸狗等身。从是毕已复生贫穷。孤露疽癞恶疮哆病消[病-丙+復]。一切诸衰以为严饰。人所恶见寒饿而死。如是相貌受报好丑。闻说之时身毛皆竖。而况眼见。是故汝等当起大悲救其苦难。所以尔者。诸饿鬼等皆是过去汝等父母兄弟姊妹。以颠倒愚痴不肯求出世之乐。恋着三界具造众罪。业力所感生饿鬼中。苦恼交煎无时出离。永失人身。以失人身。远离善友。远善友故。重翳疑网。永不得阿耨多罗三藐三菩提。是故当知甚可愍伤。拔苦厄尔得解脱</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">尔时会中有一菩萨。名曰月爱。曾已薰一习大悲行海。见是事已身体捍动。筋脉抽切悲感势恼。从坐而趣头面作礼。悲泪满目前白佛言。呜唿婆伽婆。愿教我等救护之法。多所安稳</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">尔时世尊告月爱菩萨。善哉大士。真是大悲。修大悲者。愍伤一切故。问我此事。汝当善听。善男子。我有胜大悲曰陀罗尼门。名曰嚫那毕唎多大道场会甘露味法。不可思议。具大慈悲。有大威势。能碎地狱畜生饿鬼广大业山。亦能令菩萨速得如来一子之地。复得成就一百一十种大慈悲心。能令持者现身证得大悲轮顶王陀罗尼大悲不坏藏三昧门。善男子。此大神咒能灭饿鬼饿渴剧火。施与清凉甘露美味。毕定速得阿耨多罗三藐三菩提。譬如夜月能除郁蒸。此陀罗尼亦复如是。汝当系念一心谛听。勿令忘失。我今说之。善男子。若有比丘比丘尼优婆塞优婆夷童男童女及诸人天。意欲受持此方便法者。应须召请尽十方界一切六趣诸饿鬼神众。当作是念。南无佛陀耶。南无达摩耶。南无僧伽耶。南无本尊释迦牟尼如来。南无安住大地菩萨众。南无一切龙天善神。愿以威神加哀护助。我今召请十方刹土尽虚空界一切六趣饿鬼有情类。以三宝威神力故。悉至我所。作是说已。面向东方。即诵召请神咒七遍。尔时世尊即为月爱宣说召请陀罗尼咒。即说咒曰</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">那谟菩布哩(一)怛他伽哆耶(二)</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">佛告月爱。召请彼已。尔时十方一切六趣饿鬼鬼神悉赴集。瞻仰行者。如见父母。行者尔时应当起大悲心而语之言。汝当善听。我今以此陀罗尼开汝咽喉。施汝清凉柔软快乐。欲令汝等自恣饮食甘露美味。尔时世尊说开咽喉陀罗尼咒曰</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">唵(一)菩布哩(二)迦怛哩(三)怛哆伽哆(四)</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">诵此陀罗尼神咒满七遍已。是诸鬼等以此咒力。咽喉通息勐火息灭。无复痛恼身心泰然。尔时行者当先施水。欲施水者每于晨朝或日中时。取一掬净水。面向东方。咒之七遍。向东散洒着于空中。其水以此陀罗尼力一渧堕地。变成十斛天甘露浆。诸鬼神等充足饱满欢喜无量。尔时世尊为月爱故即说咒。水陀罗尼咒曰</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">那谟苏卢婆曳(一)怛伽他哆耶(二)怛铁他(三)苏嚧苏嚧(四)波啰苏噜莎婆呵(五)</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">佛告月爱菩萨言。善男子。是名施甘露浆陀罗尼神咒。复次若诸人天欲施其食者。每日要于斋前时。以好最胜器钵。或金银器。或铜器铁器鋀石铅锡。或琉璃颇梨贝玉等器。若无上者。但得木石瓦器实清净者。或瓢瓠亦得用。盛满乳酪。若无乳酪。净水亦得。取所有饮食。或乳饭。若粳米大麦饭。若饼麴粥等。着于器中。勿着菜茄。于一阴凉树下。先诵召请咒。次诵开咽咒。如向所说。咒器中食七遍已。泻着树下。是时十方一切饿鬼。以陀罗尼威德力故。皆得食吃。亦不变化作脓血。亦无遮禁。自恣啖食。充足饱满。灭饥汤火。身体安乐无诸痛恼。复有清凉柔软微风。来触其身。悭垢除灭。身无热苦泰然快乐。身诸长毛恶虫堕落。亦无一切毒恶禽兽来相残毁。心意勇悦以此因缘。罪毕得出生人天中。受天尊胜微妙快乐殊胜自在。当知是人唯佛与佛乃能称赞。尔时世尊即便宣说施甘露食陀罗尼咒曰</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">佛说施饿鬼甘露味大陀罗尼经〈2〉</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">那谟娑婆怛他伽哆(一)南嚩揭帝(二)三沫罗三沫罗(三)</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">尔时释迦牟尼佛说是胜大悲曰陀罗尼神咒已。是时天地六种震动。于此三千大千世界。皆悉光明。雨天宝花纷云而下。及天宝香璎珞伎乐如雨乱坠。即时六趣一切无间治罪苦具更相堂触。其音演畅。无常苦空解脱之音。镬汤炉炭摧折破坏。一切罪人自识宿命。释然快乐如入三禅。于此会中有得初果乃至阿罗汉果。无量人天发阿耨多罗三藐三菩提心。尔时世尊告月爱菩萨及诸大众。此陀罗尼难可得闻。而况得见。过去未来俱胝如来皆共宣说。我今释迦牟尼亦复为汝开示宣说。善男子。若诸天人如法受持。若为诸鬼神及饥渴所逼非分横死者。则不得名为胜大悲曰陀罗尼也。何以故。此陀罗尼譬如摩尼宝王。能满有一切意愿。亦明月能令优昙钵花映媚开敷。善男子。若有菩萨不着己乐。救于彼苦。薰修大悲。一切利安。如法施行。此人真是大悲菩萨。是人已为行观音行。一切诸佛授手摩顶。诸尊菩萨所苦爱护。一切贤圣视之如子。诸天龙神随侍卫护。月爱当知此人功德与弥勒菩萨等。所以者何。是善男子。若能振发丈夫之人日日修行。一日施食。一天下饿鬼皆得食吃。多日施食。十方六趣一切饿鬼尽得饱满。如是菩萨所得福聚不可思议。难可测量。不觉不知。自然而得阿耨多罗三藐三菩提。善男子。此陀罗尼若但赞诵写书。是人超越世间六十亿劫微细生死。何况如法修行无时间断者。善男子。我今分明语汝。是持咒者于弥勒佛前。若不得授决定阿耨多罗三藐三菩提记。于此贤劫次第成佛者。我则堕于欺诳众生。成道已来所说经法一无是处。是故月爱当知。末后诸人等闻此咒已。深心信解。彼人转身得转轮王位。百千万劫常摄梵福。值佛出世作无量供养。修于梵行远到一切神通之岸。所可受生身体坚固。如那罗延。寿命长远。彼身金色。以三十二大丈夫相而自庄严。得梵音声。一切世间威德自在。善男子。谁有智者见如是利而不受持。当知此人失大利益。尔时月爱菩萨闻佛说已。欢喜无量。重白佛言。善哉世尊。愿赐闲静听。我更问此陀罗尼大悲秘藏。云何方法。云何受持。唯愿说之。尔时世尊观察大众。舒颜含笑。赞月爱言。善哉大士。能问此事。一心谛受。当为汝说。佛告月爱。若有人天意乐受行我大悲法门者。彼人应当于白月八日或十五日。香汤沐浴涂诸妙香。着白净衣食三白食(谓乳酪粳米食或云大麦)起悲伤心。于诸众生愿誓安乐。于东方日出时。或夜月圆满时。于清净处。或月夜露地。当作三肘香水曼荼罗(云坛地也)以香泥涂地。除去恶硵。坛开四门(若用日初出肘。当作四方坛。若以月夜盛时。当作满月形)须四钵乳安其四角。又须四瓶盛满香水亦着四门以随时五色草木花安其瓶口。须五炉香四角布列一炉安中心。又以一灯其灯用苏安着中座。复取四钵盛花水及粳米饭。于坛中心作一莲花座。杂色綩綖敷其台上。安置佛形或观世音像。此门安置阎罗等。东门安置天主等。略说。以种种幡盖交映严饰。烧香唯得用阿迦噜香(唐云沉水香)如法结已。行者向西门面向南。于座前置一火炉烧竖勒炭。先取苏酪蜜和着器中。行者先请十方佛及住大地菩萨金刚天龙鬼神已。系心不乱想六趣众生种种苦恼。如向所说。既见此已。悲泣盛彻欲救护。复想己身乘宝花台飞到其所。调身按摩流泪如雨。欲灭其火陪复悲哽。痛彻骨髓(若心不相应者。当想一切饿鬼如己所爱父妻子)如是作观十四遍已。即于定中得如来极爱一子之地。想了出观。面对东方。召请十方一切饿鬼。诵此召请咒满十四遍已。复想诸鬼遍满阎浮。次为开咽令得解脱。即咒坛中香水乳饭香花等。用食咒还着本处。行者尔时即取一撮乳酪。诵施食咒。咒三遍一掷火中。如是满足千遍已。尔时此处有无量百千那由他十方饿鬼。一切集聚间无空缺。欢喜饮食。即现其身与行者语。随行者意一切施与不违逆。行者即为示教利喜令得解脱。当尔之时。十方刹土现在诸佛遥赞行者。复与遥授菩提之记。一切菩萨欢喜爱念。一切天龙各各将香花璎珞种种妓乐遥施行者。行者由行威神力故。不起于座即得百千那由他陀罗尼门。百千俱胝三昧门。善男子。举要而言。是人现身火不能烧。水不能溺。毒不能害。刀不能伤。转坐受身即十住成如来地。佛告月爱言。是名施甘露味大坛场法。若欲速疾一子地三昧陀罗尼等及阿耨菩提者。要须入大曼荼罗。若为事弊不能成办者。但如上所说依法受行。一切成验也。尔时世尊即为月爱菩萨摩诃萨而说偈言</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">　是陀罗尼门　　诸佛先已说</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">　我今亦演说　　饶益人天故</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">　若人信乐者　　闻持如此咒</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">　汝听其功德　　我今当略说</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">　若于千亿劫　　广造不善业</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">　诵持此咒故　　七日能令净</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">　菩萨于亿劫　　积集诸福德</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">　诵持此咒故　　七日能令胜</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">　当知诸佛法　　方便不思议</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">　得者乃能知　　佛言无有二　</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">尔时世尊复告月爱菩萨言。善男子。当知此人说其功德不可穷尽。汝应忆念如法受持。何以故。我于处处经中。说世间出世间由偏说。悲田最为第一。复次月爱。我于一时。为诸比丘说。若人以深敬心施我饮食。未授我中间。回以施狗。我赞此人得福无量。是故月爱。虽施阿罗汉辟支佛。现受其报有限有量。但得五百劫人天果报。善施饿鬼一揣之食。是人福德即是菩提。菩提者不可限量。是故福寿不可限量。汝今谛听。我复为汝说此陀罗尼功能所作之事。若复有重罪恶业累障难可除断者。每日咒乳粥以施饿鬼。满足七日。一切罪障悉灭无余。又复一法。若人遇大重病及诸鬼病等。当作面粥三器。咒之七遍。于旷野中施诸饿鬼。如是二七日。所遇病痛即得除愈。又复国土中恶业毒流行。人民疾疫畜生夭横者。当作火炉。取萨利杀波子(唐云白芥子)和苏蜜等。唿诸毕利哆等。然后取一撮一咒一投火中。如是日日各一百八遍。七日已恶鬼欢喜。收摄恶毒疾患除灭。又复若人横遭口舌者。当作蜜浆。咒之七遍。洒着四方。一切口舌自然殄灭。又复若有怨家仇心欲相谋害者。当于晨朝为诸鬼等设美饮食。称前怨名。是诸饿鬼便令彼人预遭衰祸。又复有法。若饥俭劫时。当咒五谷乳酪等一百八遍。投着湫池中。即得国土民人丰乐。又复有法。若欲悉底唎摩耶者。取牛苏乳酪等。面向此方。咒之千遍。施诸饿鬼。唿舍提驮蓝婆等。为我取彼彼即得来。若欲令去唿令将去便将去。又复有法。若欲使取种种财宝者。如上设食。咒满万遍。唿名语之。即得金银七宝来施行者。又复一法。取胡粳米苏蜜等。指撮咒之一遍一烧。满一千八遍。必得大财物。一切所求皆得如意。又复有法。若欲满足檀那。行者每日施饿鬼饮食。满其百日即得具足。又法。若欲求寿命延长者。如上作法满其百日。即得长寿。又法。若欲现身色力美感见者欢喜者。当施饿鬼满足百日。必得如意。如是略说但有一切求事种种衰患举意对治一切皆得。是故我今略说少耳。尔时世尊复告月爱菩萨摩诃萨言。此陀罗尼经不可思议。说其功德。若复一劫若减一劫。亦不能尽。若当来世能持此经。当知是人已为便摄二十种大福德聚。何谓二十。一者现在不为饥渴穷厄疾病衰祸恼娆身心。二者人有所食啖。若美不皆成上味。三者其人所入野道。虫毒和合草药终不能伤。四者其人鬼神罗刹精魅魍魉观之如佛。五者其人诸佛菩萨天仙龙神护如眼精。六者其人所有疫病若业若模不能近身。七者其人寿命增进卧安觉妄触事吉祥。八者其人隘旷野乏少水草自然称适。九者其人头貌怡悦肤体光泽无有恶色。十者其人常逢善友。乃至菩萨现为侣。复次一者其人未来常生刹利王家。二者其人具足色力寿乐辞辩。三者其人常生诸佛菩萨前。四者其人所在之处伏藏自现。五者其人恒得他人恭敬侍接。六者其人所有财宝无能夺者。七者其人意欲所愿悉得称遂。八者其人不随饥俭劫难生。九者常生天上受尊胜乐。十者常以法喜禅悦无饥渴。是为二十种大福德聚。善男子。此陀罗尼威德自在。若视饥渴人面诵之即得饱满。若咒枯树尚得生枝。何咒有情不蒙其福。最故我今殷勤三说嘱累于汝。汝当忆持为众生说勿便忘失。尔时月爱菩萨从佛得闻此方便法。欢喜踊跃。即以毗楞伽摩尼珠璎珞及诸花香而散佛上。即于佛前以偈赞曰</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">　大悲观世音　　迦陵频伽音</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">　以众巧言辞　　开示甘露法</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">　为欲悉摧伏　　广大业山故</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">　以此方便门　　殷勤付属我</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">　我依佛严教　　堪能广流布</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">　唯愿法中生　　草复以为卢　</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">佛说此经已。一切众菩萨摩诃萨金刚力士释梵四镇天龙鬼神。闻佛如来赞说此亲那毕利多甘露味法陀罗尼。皆悉欢喜奉教修行</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">施饿鬼甘露味陀罗尼神咒经</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">南无步补利(一)怛他羯哆耶(二)唵(三)萨婆辟唎多羯罗耶(四)阿伽叉(五)莎诃</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">其契法。起立以两脚作十字立。先以左手仰垂于膝间作施无畏相。次右手大母指属入掌中。四指把举于右耳珰着。以莫头相来去。即诵念妙言三遍。时观一切饿鬼等三十六部鬼神悉集诵咒人边。合掌瞻仰观者行者。此[女*赤]罗尼妙言。若有善男子女人童男童女受持读诵者。现身行十种福聚。何等为十。一毒药不能中。二毒蛇不敢螫。三刀仗不能害。四王官不敢嗔。五众人皆爱敬。六天龙常随护。七衣食悉丰足。八者颜貌端正。九永离毛竖畏。十不受三涂身</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">唵步补唎(一)伽怛唎(二)怛他羯哆耶</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">其契相法。准上召唤契法。并足立。以十指合掌。头各相着。其间令相去一寸。开腕当心上着。此名大悲心轮[女*赤]罗尼法。结此契时。诵念妙言七遍。时观想契上有一水精摩尼宝珠。放水精光照触诸鬼。一切勐火皆悉不燃。此水精光明入诸鬼口。诸鬼烟喉皆得通息离诸苦恼</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">南无素噜波曳怛他羯哆耶(三)怛侄他(二)苏噜苏噜波罗苏噜(四)莎婆诃</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">其契相法。半跏坐如转轮王坐法。先以右手如托颈状。去颈一寸许。以肘安右膝上。次以右仰侧舒五指垂右膝上。作施乳状。作此契时。诵念妙言七遍。想观左手十指端出白色乳潼。色踰白银。流出不绝。是诸鬼等皆张口承乳。皆得饱满。作契者彼善男子现身当得十六种功德。何者为十六。一者寿命长远。二颜色姝美。三气力充盛。四心常欢乐。五辩才无滞。六者恒无饥想。七口中香洁。八人皆敬仰。九天神侍卫。十毗舍遮鬼现形供给。十一身无疾患。十二威德如王。十三恶人恶鬼见皆生喜。十四得千轮王福。十五梦见诸菩萨罗汉。十六所生之处世界震动。</font></p>
				                
						</center></div><hr><script charset='utf-8' src='../js/hui.js'></script></body></html> 