<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,佛说父母十大恩' />
<link href='../css/3.css' rel='stylesheet' type='text/css'></head><body><hr><center><div class='zw'>佛说父母十大恩</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			
							<font style="font-size: 11pt">&nbsp; </font>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify">&nbsp;</p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">佛说父母十大恩</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">第一.怀胎守护恩</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">颂曰</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">累劫因缘重，今来托母胎，月逾生五脏，七七六精开。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">体重如山岳，动止劫风灾，罗衣都不挂，装镜惹尘埃。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">第二.临产受苦恩</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">&nbsp;颂曰</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">怀经十个月，难产将欲临，朝朝如重病，日日似昏沈。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">难将惶怖述，愁泪满胸襟，含悲告亲族，惟惧死来侵。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">第三.生子忘忧恩</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">颂曰</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">慈母生儿日，五脏总张开，身心俱闷绝，血流似屠羊。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">生已闻儿健，欢喜倍加常，喜定悲还至，痛苦彻心肠。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">第四.咽苦吐甘恩</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">颂曰</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">父母恩深重，顾怜没失时，吐甘无稍息，咽苦不颦眉。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">爱重情难忍，恩深复倍悲，但令孩儿饱，慈母不辞饥。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">第五.回乾就湿恩</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">颂曰</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">母愿身投湿，将儿移就乾，两乳充饥渴，罗袖掩风寒。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">恩连恒废枕，宠弄才能欢，但令孩儿稳，慈母不求安。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">第六.哺乳养育恩</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">颂曰</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">慈母像大地，严父配於天，覆载恩同等，父娘恩亦然。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">不憎无怒目，不嫌手足挛，诞腹亲生子，终日惜兼怜。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">第七.洗涤不净恩</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">颂曰</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">本是芙蓉质，精神健且丰，眉分新柳碧，脸色夺莲红。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">恩深摧玉貌，洗濯损盘龙，只为怜男女，慈母改颜容。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">第八.远行忆念恩</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">颂曰</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">死别诚难忍，生离实亦伤，子出关山外，母忆在他乡。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">日夜心相随，流泪数千行，如猿泣爱子，寸寸断肝肠。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">第九.深加体恤恩</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">颂曰</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">父母恩情重，恩深报实难，子苦愿代受，儿劳母不安。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">闻道远行去，怜儿夜卧寒，男女暂辛苦，长使母心酸。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">第十.究竟怜愍恩</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">颂曰</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">父母恩深重，恩怜无歇时，起坐心相逐，近遥意与随。</font></p>
<p style="margin-top: 0px; text-justify: inter-ideograph; font-size: 12pt; margin-bottom: 0px; line-height: 1.5; font-family: 宋体; text-align: justify"><font style="font-size: 11pt">母年一百岁，长忧八十儿，欲知恩爱断，命尽始分离。</font></p>
				                
						</center></div><hr><script charset='utf-8' src='../js/hui.js'></script></body></html> 