<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,冥罚淫律' />
<link href='../css/3.css' rel='stylesheet' type='text/css'></head><body><hr><center><div class='zw'>冥罚淫律</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			
							<font style="font-size: 11pt"><font size="3">从来恶孽，惟淫为大，阳罪甚重，冥罚尤严，为罚极多，爰撮要端，见此篇者，各宜戒勉。<br />
<br />
乱伦之人，永闭地狱，有害人命者，死遭雷击，戏尸之人，与此同罪。已受阳罚，皆免雷劫，有忠孝事，准抵四分。大善千五，即千五百善亦抵四分。强奸寡妇，当身绝嗣，受苦地狱，历五百劫，转为虫蚁，又五百劫，转为禽兽，又五百劫，再转为人，为娼妓身，已受阳罚，免一百劫。有害人命者，罪加五等。有忠孝事，准抵一半，大善五百，亦抵一半。<br />
<br />
谨按：地狱历劫者，每一劫，即历一地狱受刑罚之苦一次也。阴司受罪，非比阳世，虽刑罚一次，其身已死，又必使之复还人形，刑戮如前状，历劫既满，此罪始完，如再有他罪，再按罪使受地狱刑罚，尝见洞冥记中，详载犯淫孽者，生前如悔改向善，死后自抵除减罪，如至死不改者，死后由一殿解至各殿，须历受诛心狱、铜人狱、割肾狱、鼠啮、油釜车崩大小各地狱之罪，若乱伦更入乱伦等狱。或永闭地狱，受诸刑罪。盖刑罚于淫孽，乱伦罪为特重。以上地狱，各受若干劫，满后始得转劫，转劫者系投生一次，为一劫也。又见金科辑要、轮科辑要二书中，详列赏善、罚恶各条，而此冥律诸条，亦有减免加等，准抵差别，以见善恶分明不爽毫发，若参观金轮二科，暨洞冥记，则因果报应，益信而有征也。<br />
<br />
诱奸寡妇：二世绝嗣，以上之劫，各历四百即受苦于地狱，为虫蚁，为禽兽，各历四百劫。再转为人，为残疾身。已受阳罚，免八十劫。有害人命者，罪加四等。有忠孝事，准抵七分。中善五百，亦抵七分。<br />
<br />
调奸寡妇：三世绝嗣，以上之劫，各历三百即受苦于地狱，为虫蚁，为禽兽，各历三百劫。再转为人，为贫贱身。已受阳罚，免六十劫。有害人命者，罪加三等。有忠孝事，准抵九分。小善五百，亦抵九分，。<br />
<br />
强奸处女：子女淫佚，以上之劫，各历四百即受苦于地狱，为虫蚁，为禽兽，各历四百劫。再转为人，为奴仆身。已受阳罚，免一百劫。有害人命者，罪加四等。有忠孝事，准抵一半。大善四百，亦抵一半。<br />
<br />
诱奸处女：二世绝嗣，以上之劫，各二百五即受苦于地狱，为虫蚁，为禽兽，各历二百五十劫。再转为人，为疾病身。已受阳罚，免七十劫。有害人命者，罪加三等。有忠孝事，准抵七分。中善四百，亦抵七分。<br />
<br />
调奸处女：妻女偿还，以上之劫，各历一百即受苦于地狱，为虫蚁，为禽兽，各历一百劫。再转为人，为中贫身。已受阳罚，免四十劫。有害人命者，罪加二等。有忠孝事，准抵九分。小善四百，亦抵九分。<br />
<br />
强奸室妇：妻女偿还，以上之劫，各三百五即受苦于地狱，为虫蚁，为禽兽，各历三百五十劫。再转为人，为隶卒身。已受阳罚，免一百劫。有害人命者，罪加三等。有忠孝事，准抵一半。大善三百，亦抵一半。<br />
<br />
诱奸室妇：减寿二纪，抱朴子曰：纪者三百日也，金科辑要则云：纪十二年也。此当以金科辑要凡例之言为准。以上之劫，各历一百年即受苦于地狱，为虫蚁，为禽兽，各历一百劫。再转为人，为孤独身。已受阳罚，免三十劫。有害人命者，罪加二等，有忠孝事，准抵七分。中善三百，亦抵七分。<br />
<br />
调奸室妇：减寿一纪，以上之劫，各历七十即受苦于地狱，为虫蚁，为禽兽，各历七十劫。再转为人，为中贫身。已受阳罚，免二十劫。有害人命者，罪加一等。有忠孝事，准抵九分。小善三百，亦抵九分。<br />
<br />
以上三条（寡妇、处女、室妇）俱属异姓，若属亲戚，加倍治罪。有服之亲，罪次乱伦；若在丧中，罪加三等。无论仆妇，无论奴婢，奸淫之罪，俱照上论。奸事未成，减寿半纪，有害人命者，照成奸论。<br />
<br />
淫一娼妓：减寿半年，染恶疾者，减寿一年，若能改悔，兔去减寿，遗一子女，为兽一世，若能改悔，免为走兽。<br />
<br />
渔猎男色：与妇女同。十六以上照处女论，十六以下，照室妇论；挟幼童者，照淫娼论。（此即同性恋者）<br />
<br />
造淫书者：减寿二纪，若有因阅书造成淫害，罪坐已身，书不消灭，永不超生，拍摄淫戏春宫，与此同罪。<br />
<br />
扬一淫事：减寿半纪，若有害人命，减寿一纪；谈闺阁者，与此同罪。若能改悔，罪俱减等。<br />
<br />
■陆判官淫律补篇（判官名之道，宋时人也）<br />
<br />
凡奸淫之事，有用药打胎，致丧一命者，加倍治罪。<br />
<br />
凡奸淫处女，在十二岁以上者，虽属诱奸调奸，俱以强奸论，若有害人命者，加倍治罪。<br />
<br />
凡已有子而又置妾者，一人，减寿二年。有功名者，削功名八分，不减寿。<br />
<br />
凡寡妇无意改嫁，而用计诱之者，减寿三年。有意改嫁，免去减寿。<br />
<br />
凡娶一寡妇，留夫家一子女者，减寿二年，子女致死者，减寿一纪。<br />
<br />
凡朋友相见，谈淫佚之事者，三次，减寿一月。致人有淫事者，减寿三年；有功名者，罚停迟功名。<br />
<br />
凡路遇美色，目逆而送之，三次，减寿半月。若假托殷勤，实存恶意者，一次，减寿一算。原注：一算三月也。抱朴子曰：算者三日也。金科辑要则云：算者，三年也。此当以原注为准。<br />
<br />
凡喜听淫戏者，一次减寿三月。有功名者，罚停迟功名。点淫戏者，一次，减寿一算，若有所害，转兽一世。<br />
<br />
凡喜看淫书者，三次，减寿半月，致生疾病者，减寿三年。<br />
<br />
凡诱人行淫事者，照人所犯之罪减二等，父兄纵子弟行淫者、纵仆类者亦同。<br />
<br />
陆判官云：按此冥罚，各淫罪固难稍宽，而乱伦之罪尤重，无论以卑凌尊，以长欺幼，死后俱入无间地狱。今日世风大坏，犯此者每出于仕宦之家，读书之子，相染日久，习以为常，迷不知耻，将不知所终。诸神仙不得已，奏明玉帝将冥罚明传阳世，不必隐讳，其有见此冥罚，而知悔改者，减罪。行忠孝者，减罪。积功德者，减罪。若见此篇仍不知改悔，反加毁谤者，定遭恶报或雷击，或有见此篇遵信而广传者，传一百人，增寿一纪。传二百人，无子得子。传三百人，增寿二纪。传四百人，子孙盛昌。传五百人，功名连绵。传一千人，名登赤?。传流天下，死后成仙。传十富豪，抵传二百人。传一仕宦，抵传百人。此皆经孚佑帝君奏明玉帝，照准施行。<br />
<br />
谨按：金科辑要，系清咸丰六年，文昌帝君降于湖南醴陵县之擂鼓桥诚尽林，此科原乃上帝所定，秘之玉箧，文帝恳求玉旨，颁行人世，发明天律，又曰阳律，罚民之恶，降灾劫以诛其心。清光绪三年，文武二帝，恳蒙玉帝准后，颁轮科彰明阴律，核人之罪，有地狱以诛其魂，又经诸仙述辑，凡金科所未尽有者，是书续传其旨，飞鸾缮稿，普示人间。</font></font><br />
				                
						</center></div><hr><script charset='utf-8' src='../js/hui.js'></script></body></html> 