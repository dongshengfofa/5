<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,佛陀的三十二相是怎么修出来的？' />
<link href='../css/3.css' rel='stylesheet' type='text/css'></head><body><hr><center><div class='zw'>佛陀的三十二相是怎么修出来的？</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			
							<p align="center" style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px;"><img alt="\" src="http://www.foxue.org/uploadfile/2016/0119/20160119093544587.jpg" style="width: 590px; height: 443px;" /></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">文：善缘</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;"><strong>一，依三十二业因缘修行，得佛陀三十二相八十种好</strong></span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">若持戒不动、施心不移、安住实语，如须弥山．以是业缘得足下平满，如奁底相。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">若于父母所、和尚师长、乃至畜生，以如法财，供养供给．以是业缘，得成足下千辐轮相。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">若不杀不盗，于父母师长常生欢喜．以是业缘得成三相︰一者手指纤长、二足跟修长、三其身方直。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">若修四摄法摄取众生，以是业缘得网缦指，如白鹅王。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">若父母师长若病苦时，以手洗拭捉持案摩。以是业缘得手足柔软。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">若持戒闻法慧施无厌，以是业缘得节踝佣满，身毛上靡。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">若专心听法演说正教，以是业缘得鹿王腨，腨为股肉，佛之股肉纤圆如鹿王者腨。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">若于诸众生不生害心，饮食知足常乐惠施，瞻病给药。以是业缘其身圆满如尼拘陀树，立手过膝，顶有肉髻，无见顶相。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">若见怖畏者为作救护，见裸露者施与衣服，以是业缘得阴藏相。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">若亲近智者远离愚人，善喜问答，扫饰行路，以是业缘，得皮肤细滑身毛右旋。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">若常以饮食、衣服、卧具、医药、香华、灯明施人，以是业缘得身金色常光照耀。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">若行施之时，所施之物能舍不吝，不观福田及非福田，以是业缘得七处平满相。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">若布施之时心不生疑，以是业缘得柔软声相。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">若如法求财以用布施，以是业缘得缺骨充满，师子上身臂肘佣纤。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">若远离两舌恶口恚心，以是业缘，得四十齿白净齐密。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">若于诸众生修大慈悲，以是业缘得二牙相。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">若常作是愿，有来求者随意给与，以是业缘得师子颊。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">若随诸众生所须之食悉皆与之，以是业缘得味中上味。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">若自修十善遍以化人，以是业缘得广长舌。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">若不讼彼短不谤正法，以是业缘得梵音声。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">若见诸怨憎，生于喜心，以是业缘得目睫绀色。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">若不隐他德称扬其善，以是业缘得白毫相。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;"><strong>二，三十三相的具体描述：</strong></span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">一、足安平相，足里无凹处者。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">二、千辐轮相，足下有轮形者。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">三、手指纤长相，手指细长者。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">四、手足柔软相，手足之柔者。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">五、手足缦网相，手足指与指间有缦网之纤纬交互连络如鹅鸭者。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">六、足跟满足相，跟是足踵，踵圆满无凹处者。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">七、足跌高好相，跌者足背也，足背高起而圆满者。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">八、[月*端]如鹿王相，腨为股肉，佛之股肉纤圆如鹿王者。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">九、手过膝相，手长过膝者。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">十、马阴藏相，佛之男根密藏体内如马阴也。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">十一、身纵广相，头足之高与张两手之长相齐者。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">十二、毛孔生青色相，一一毛孔，生青色之一毛而不杂乱者。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">十三、身毛上靡相，身毛之头右施向上偃伏者。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">十四、身金色相，身体之色如黄金也。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">十五、常光一丈相，身放光明四面各一丈者。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">十六、皮肤细滑相，皮肤软滑者。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">十七、七处平满相，七处为两足下两掌两肩并顶中，此七处皆平满无缺陷也。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">十八、两腋满相，腋下充满者。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">十九、身如狮子相，身体平正威仪严肃如狮子王者。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">二十、身端直相，身形端正无伛曲者。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">二十一、肩圆满相，两肩圆满而丰腴者。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">二十二、四十齿相，具足四十齿者。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">二十三、齿白齐密相，四十齿皆白净而坚密者。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">二十四、四牙白净相，四牙最白而大者。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">二十五、颊车如狮子相，两颊隆满如狮子之颊者。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">二十六、咽中津液得上味相，佛之咽喉中，常有津液，凡食物因之得上味也。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">二十七、广长舌相，舌广而长，柔软细薄，展之则覆面而至于发际者。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">二十八、梵音深远相，梵者清净之义，佛之音声清净而远闻也。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">二十九、眼色如绀青相，眼睛之色如绀青者。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">三十、眼睫如牛王相，眼毛殊胜如牛王也。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">三十一、眉间白毫相，两眉之间有白毫，右旋常放光也。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">三十二、顶成肉髻相，梵名鸟瑟腻，译作肉髻，顶上有肉，隆起为髻形者。亦名无见顶相。以一切有情皆不能见故也。</span></p>
<p style="margin: 0px 0px 29px; padding: 0px; line-height: 28px; color: rgb(0, 0, 0); font-family: 宋体, Arial, sans-serif; font-size: 16px; text-indent: 2em;"><span style="font-size:20px;">此三十二相依法界次第，法界次第依智度论八十八。其他智度论四，涅槃经二十八，中阿含三十二相经所载，皆大同小异。</span><br />
<br />
<br />
<br />
&nbsp;</p>
				                
						</center></div><hr><script charset='utf-8' src='../js/hui.js'></script></body></html> 