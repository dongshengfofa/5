<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,药师如来典籍缀要' />
<link href='../css/3.css' rel='stylesheet' type='text/css'></head><body><hr><center><div class='zw'>药师如来典籍缀要</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			
							<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">●奉上众宝盖　　又见药师佛</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">--录自：大正新修大藏经第 03 册 No. 0187 方广大庄严经</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">●药师王佛边　　持宝盖供养</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">--录自：大正新修大藏经第 03 册 No. 0190 佛本行集经</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">●南无药师佛　南无药师琉璃光经　南无药师如来本愿经</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">--录自：大正新修大藏经第 14 册 No. 0441 佛说佛名经</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">●南无药师琉璃光王如来　若称彼佛如来名者。一切殃罪悉皆除灭。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">--录自：大正新修大藏经第 14 册 No. 0443 五千五百佛名神咒除障灭罪经</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">●佛告曼殊室利：「东方过此佛土十恒河沙等佛土之外，有世界名净琉璃，彼土有佛，名药师琉璃光如来、应、正遍知、明行足、善逝、世间解、无上士、调御丈夫、天人师、佛、世尊。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">--录自：大正新修大藏经第 14 册 No. 0449 佛说药师如来本愿经</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">●佛告曼殊室利：「东方去此过十殑伽沙等佛土，有世界名净琉璃，佛号药师琉璃光如来、应、正等觉、明行圆满、善逝、世间解、无上丈夫、调御士、天人师、佛、薄伽梵。曼殊室利！彼佛世尊药师琉璃光如来，本行菩萨道时，发十二大愿，令诸有情，所求皆得。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">--录自：大正新修大藏经第 14 册 No. 0450 药师琉璃光如来本愿功德经</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">●复次曼殊室利。东方去此过十殑伽河沙佛土。有世界名净琉璃。佛号药师琉璃光如来应正等觉。曼殊室利。彼佛世尊从初发心行菩萨道时。发十二大愿</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">--录自：大正新修大藏经第 14 册 No. 0451 药师琉璃光七佛本愿功德经</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">●药师琉璃光佛大陀罗尼咒曰。那谟啰怛那(二合)跢啰(二合)夜耶(一)那谟金毘罗(二)和耆啰(三)弥佉罗(四)安陀罗(五)摩尼罗(六)素蓝罗(七)因达罗(八)婆耶罗(九)摩休罗(十)真特罗(十一)照头罗(十二)毘伽罗(十三)那谟毘舍阇瞿留(十四)毘[口*留][口*离]耶(十五)钵啰颇啰阇(去音)耶(十六)跢侄他(十七)毘舍是毘舍是(十八)毘舍阇(十九)娑摩揭帝(二十)莎诃(二十一印用前印)<br />
是法印咒。佛在维耶离音乐树下。与三万六千人。俱及十二神王并诸眷属。天龙八部大神王。在如是等大众会中。说是法已。大众皆闻无不欢喜。是即名为结愿神咒。若有受持。能拔身中过去生死一切重罪。不复经历三涂。免离九横超越众苦。十方世界随处安乐自在无碍。法应如是。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">--录自：大正新修大藏经第 18 册 No. 0901 陀罗尼集经</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">●我今略开演。秘密消灾法。此法世尊说。最胜最第一。速出离生死。疾证大菩提。为顺众生界。及说除灾难。增敬降伏法。女人怀难月。产危难生子。及遭疾患者。神鬼作祸殃。建立曼拏罗。塑画本尊像。灯燃四十九。供养琉璃尊。昼夜恒照明。奉香花果食。五色成幡盖。放水陆众生。日满四十九。加持五色线。系于病人项。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">--录自：大正新修大藏经第 19 册 No. 0922 药师琉璃光如来消灾除难念诵仪轨</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">●次结迎请圣众印。药师琉璃光佛印。以左右手头指以下八指反叉。入于掌中右押左。两腕相去五寸许。以二大指来去。咒曰。唵(一)呼嚧呼嚧(二)战驮(去音)利(三)摩撜祇(四)莎诃(五)</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">--录自：大正新修大藏经第 19 册 No. 0923 药师如来观行仪轨法</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">●归命顶礼药师琉璃光佛。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">--录自：大正新修大藏经第 19 册 No. 0924C 药师仪轨一具</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">● ⊙南无归依供养婆伽梵如来应正等觉药师琉璃光王佛</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">⊙今对诸佛诸大菩萨圣众面前。若闻药师琉璃光王佛名号。正念思惟称扬圣号。恭敬供养礼拜七遍威神之力。亦如药师琉璃光王如来所发最胜微妙上愿。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">⊙曼殊室利。为彼恶世一切有情业障覆蔽。种种疾病之所逼迫。忧悲苦恼常被挠害。种种恶见之所缠绕。渐渐堕落鄙下地位。怜愍是等一切众生故。令人闻彼如来名号。决定菩提得不退转。所有罪业一切障难悉皆消灭。令诸魔类不复欺凌。诸恶苦恼使令殄灭。及诸希求亦令圆满随心满足。是故导师释迦牟尼佛。说此七佛如来名号最胜广大微妙上愿经时特为启请于众会前白言。世尊我于当来末法之时。若复有人于此经典受持读诵。或复为他演说开示。若自书写若教人书恭敬尊重。而以种种花香涂香。末香烧香华鬘缨络。幡盖伎乐而为供养。令诸净信男子女人。得闻七佛名号。乃至睡中亦以佛名令其觉悟。复以上妙五色缯彩而裹?之。洒扫净处安高座上。是时四大天王与其眷属及余无量百千天众。皆诣其所供养守护受持经者。当知是处无复横死。亦复不为诸恶鬼神夺其精气。设已夺者还得如故身心安乐。是故亦如经中所说。大圣妙旨真实正等。无有变易不舍本誓。惟愿住此供养香坛受用供养。亦愿住彼如来会前。劝请警觉往昔弘誓。圆满我等仪轨道场。亦愿我等一切有情。见前获得如经所说功德善利。愿垂摄授愿赐摄授</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">--录自：大正新修大藏经第 19 册 No. 0925 药师琉璃光王七佛本愿功德经念诵仪轨</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">● 能除病苦药上尊。身如琉璃宝映彻。光明照触得解脱。药王如来我赞礼。犹如日光除黑闇。亦如月光除困苦。能治众生三毒苦。供养药师琉璃光。犹如世间大医王。能除烦恼困苦病。如净琉璃宝智身。供养能除三毒苦。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">--录自：大正新修大藏经第 19 册 No. 0926 药师琉璃光王七佛本愿功德经念诵仪轨供养法</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">●⊙愿此身迁没时。即往应供正等正觉药师琉璃光王如来国土。莲台狮子宝座内化生。往生之后。总持禅定等。一切功德现前。无上导师。药师琉璃光王如来等。及十方一切诸佛。亲得授记。心生欢悦。剎那剎那间。无碍入于诸佛国土。<br />
世尊药师琉璃光。曾发弘深十二愿。依佛慈悲摄授力。一切众生悉成就。唯愿佛法常炽盛。普令有情得安乐。无明烦恼总消除。速成无上菩提道。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">⊙顶礼供养归依。应供正等正觉药师琉璃光王如来。与其眷属菩萨。日光遍照。月光遍照等。无量菩萨。<br />
胜体昭焕同帝青宝色。相好光明千日炽虚空。 普遍寂乐成就分别性。 世尊药师胜身我敬礼。法语宣布聆如琴千弦。清净梵音种种所化意。普令充足善解法海藏。世尊药师妙语我敬礼。 若有意者智慧法海间。无缘大悲波浪所兴动。一切愿海佛事自成就。世尊药师胜意我敬礼。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">⊙诸佛具大慈大悲专为未来五百世后。像法转时。有情众生。被种种恶业所缠。一切恶病所逼。种种苦恼所害。及诸困穷所迫。以为救度是等有情。兼为于诸天人。作利益之故。往昔七佛世尊如来。应供正等正觉善巧方便。昔发广大本愿。摄授加被。不可思议现在我等。本师世尊释迦牟尼如来。亲口宣扬。并为摄授。暨圣者文殊救脱金刚手等。诸尊菩萨摩诃萨往昔世尊所说。真实意行广大圆满。作为威就本经义业。察明圣语。应许摄授。梵天帝释。四大天王。十二药叉大将等。拥护妙法。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">--录自：大正新修大藏经第 19 册 No. 0927 药师七佛供养仪轨如意王经</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">●东北隅药师琉璃光王如来蓝色。右手施愿印。持阿噜喇果(即诃子也)左手正定印。上安钵盂。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">--录自：大正新修大藏经第 19 册 No. 0928 修药师仪轨布坛法</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">●药师琉璃光如来。通身浅碧色。宝窟中百宝莲华。师座上大空三昧。放无数光明。一一光中。无量分身诸佛。悉大空三昧相。右臂扬掌调手开叶。左安脐下勾小指。号大宝琉璃药。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">--录自：大正新修大藏经第 19 册 No. 0929 净琉璃净土摽</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">●生生世世。息除修道之闲断。身心之诸病。时以微题名号。即能息灭身语意之痛愆。愿如药师琉璃光王如来。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">--录自：大正新修大藏经第 19 册 No. 0935 极乐愿文</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">●娜牟婆伽筏帝(四十八)毘沙阇俱噜(二合)吠疏璃唎耶(药师如来)(四十九)钵啰(二合)婆啰(引)阇耶(光王)(五十)怛他揭多耶(五十一)阿啰诃帝三藐三菩陀耶</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">--录自：大正新修大藏经第 19 册 No. 0945 大佛顶如来密因修证了义诸菩萨万行首楞严经</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">●南谟婆伽梵如来应正等觉药师琉璃光王佛</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">--录自：大正新修大藏经第 19 册 No. 0976 佛顶大白伞盖陀罗尼经</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">●敬礼药师琉璃光王佛。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">--录自：大正新修大藏经第 19 册 No. 0977 佛说大白伞盖总持陀罗尼经</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">●东方药师琉璃光</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">--录自：大正新修大藏经第 19 册 No. 0988 孔雀王咒经</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">●又照东方世界所有佛剎诸佛如来。为法集会。其名曰。善干闼婆耀吉祥如来。药师光王如来。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">--录自：大正新修大藏经第 20 册 No. 1191 大方广菩萨藏文殊师利根本仪轨经</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">●南无破军星。是东方琉璃世界药师琉璃光如来佛。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">--录自：大正新修大藏经第 21 册 No. 1307 佛说北斗七星延命经</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">●佛告文殊师利。东方去此佛剎十恒河沙世界。有佛名曰药师琉璃光如来无所著至真等正觉明行足善逝世间解无上士调御丈夫天人师佛世尊。度脱生老病死苦患。此药师琉璃光。本所修行菩萨道时。发心自誓行十二上愿。令一切众生所求皆得。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">--录自：大正新修大藏经第 21 册 No. 1331 佛说灌顶经</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">●善男子我念过去。曾于药师琉璃光胜观等诸佛所。闻此神咒受持读诵正为他说。由此证得无上菩提。是故汝等应随勤学。劝诸有情受持读诵。令脱苦难获胜利乐。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">--录自：大正新修大藏经第 21 册 No. 1363 胜幢臂印陀罗尼经</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">●第十六主妇人难产。及恶鬼舐头。以生绢真朱沙。当其月佩之。令儿长命。众人爱之。当礼药师留离光佛。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">--录自：大正新修大藏经第 21 册 No. 1420 龙树五明论</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">●论曰。乃至临命终时。能须臾说集诸善品。亦应修作。如药师琉璃光经说。<br />
又药师琉璃光王经云。若持五戒十戒菩萨四重戒。出家比丘二百五十戒。比丘尼五百戒。如于所受或有毁犯怖堕恶道。若人专念药师琉璃光王如来名号。如其供养。是人决定不堕恶趣。尔时世尊告阿难言。若我称赞彼佛世尊药师琉璃光王如来所有功德。是为诸佛甚深境界。汝无疑惑生实信不。尔时具寿阿难陀白佛言。世尊。我于如来所说经中不生疑惑。所以者何。一切如来身语意中所集善行无不清净。世尊。此日月轮最为高远。具大威光可使坠地。妙高山王亦可倾动。是诸佛言终无异也。世尊。然有众生信根不具。闻说诸佛甚深境界。便发是言。由何唯念一如来名。便获尔所功德胜利。由斯不信便生诽谤。于长夜中退失利乐。佛告阿难。若闻彼佛名堕恶趣者。无有是处。阿难。此是诸佛甚深境界。难可信解。阿难。汝信解者。应知皆是如来威神之所建立。非诸声闻缘觉未登地者。唯除一生所系菩萨摩诃萨。故彼经又云。若余净信善男子善女人邬波索迦邬波斯迦。具足八分斋戒。一年三年受是学处。以此善根愿生西方极乐世界无量寿如来前者。若得闻是药师琉璃光王如来名号。是人临命终时。八大菩萨皆以神通来示正道。复有种种间色。世所希有。众宝莲华自然化生。或复生于天上。如是生处而宿植善根。彼无穷尽。亦复无有堕恶道怖。彼天殁已复生人世。为转轮王统四大洲。与无量百千万俱胝众住十善业道。后复生彼剎帝利婆罗门长者大种族中。财物丰饶库藏盈溢。色相眷属皆悉具足。彼经又云。若有女人得闻是药师琉璃光王如来名号受持者。后转女身。又文殊庄严佛剎功德经云。妙吉祥言。我亦恭敬是惠上菩萨。光幢菩萨。如意愿菩萨。寂根菩萨。若有女人持是四菩萨名号者。得转女身后不复受。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">--录自：大正新修大藏经第 32 册 No. 1636 大乘集菩萨学论</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">●药师琉璃光佛咒<br />
捺么末遏干[石*丁][口*命]折[口*精][口*悟]噜　[口*命][宁*各](切身)?拽(二合)　不啰(二合)末啰(引)[口*拶](引)也　怛达(引)遏怛(引)也　啊啰　诃(二合)[石*丁]　萨灭三莫[口*捺](引)也怛涅达(引)唵　[口*命]折[口*精][口*命]折[口*精]　麻诃(引)[口*命]折[口*精][口*命]折[口*精]啰(引)[口*拶]萨呣遏[石*丁]　莎(引)诃(引)<br />
药师七佛功德经云。药师琉璃光如来。得菩提时由本愿力。观诸有情遇众病苦。瘦疟干痟黄热等病。或被厌魅蛊道所中。或复短命或时横死。欲令是等病苦消除所求愿满。光中演说此陀罗尼。若见男子女人有病苦者。应当一心为彼病人清净澡漱。或食或药或无虫水。咒一百八遍。与彼服食。所有病苦应皆消灭。若有所求至心念诵。皆得如意无病延年。命终之后生彼世界。得不退转乃至菩提。</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">--录自：大正新修大藏经第 46 册 No. 1956 密咒圆因往生集</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; text-indent: 2em; font-family: 宋体; margin-bottom: 0px; font-size: 12pt">●世尊四十余年所说经中。常说应念应称佛名。如药师佛。阿弥陀佛。以心相念。<span style="display: none">&nbsp;</span></p>
				                
						</center></div><hr><script charset='utf-8' src='../js/hui.js'></script></body></html> 