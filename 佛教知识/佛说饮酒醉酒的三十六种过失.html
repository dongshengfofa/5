<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,佛说饮酒醉酒的三十六种过失' />
<link href='../css/3.css' rel='stylesheet' type='text/css'></head><body><hr><center><div class='zw'>佛说饮酒醉酒的三十六种过失</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			
							<font style="font-size: 11pt">&nbsp; </font>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">佛说分别善恶所起经</font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">佛言人于世间。喜饮酒醉。得三十六失。何等三十六失。</font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">一者人饮酒醉。使子不敬父母。臣不敬君。君臣父子。无有上下。（没大没小） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">二者语言多乱误。（语无伦次） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">三者醉便两舌多口。（搬弄是非） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">四者人有伏匿隐私之事。醉便道之。（自曝隐私） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">五者醉便。骂天溺社。不避忌讳。（粗口连篇） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">六者便卧道中。不能复归。或亡所持什物。（睡马路，丢东西） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">七者醉便不能自正。（路都走不直） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">八者醉便低仰横行。或堕沟坑。（掉沟里都不知道） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">九者醉便躄顿。复起破伤面目。（走路象瘸子，摔伤面目） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">十者所卖买谬误妄触抵。（错买错卖？） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">十一者醉便失事。不忧治生。（不谋生计） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">十二者所有财物耗减。（损耗钱财） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">十三者醉便不念妻子饥寒。（老婆都不管了） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">十四者醉便嚾骂不避王法。（天王老子都敢骂） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">十五者醉便解衣脱裈裤。裸形而走。（太丢人啦） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">十六者醉便妄入人家中。牵人妇女语言干乱。其过无状。（走错门，认错老婆） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">十七者人过其傍欲与共斗。（旁人路过就想找打） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">十八者蹋地唤呼惊动四邻。（大呼小叫惊扰四邻） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">十九者醉便妄杀虫豸。（乱杀小虫） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">二</font><font style="font-size: 12pt">十者醉便挝捶舍中付物破碎之。（摔东西） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">二十一者醉便家室视之如醉囚。语言冲口而出。（家人斥骂） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">二十二者朋党恶人。（结交恶友） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">二十三者疏远贤善。（疏远善友） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">二十四者醉卧觉时。身体如疾病。（睡醒后头痛欲裂） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">二十五者醉便吐逆。如恶露出。妻子自憎其所状。（呕吐不止，令妻儿生厌） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">二十六者醉便意欲前荡。象狼无所避。（四处游荡） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">二十七者醉便不敬明经贤者。不敬道士。不敬沙门。（不敬贤者出家人） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">二十八者醉便淫劮。无所畏避。（喝醉了就乱来，比如嫖妓） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">二十九者醉便如狂人。人见之皆走。（象狂人一样，人皆避之） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">三十者醉便如死人。无所复识知。（象死人一样，一无所知） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">三十一者醉或得疱面。或得酒病。正萎黄熟。（酒精过敏，酒精中毒） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">三十二者天龙鬼神。皆以酒为恶。（天龙鬼神都讨厌） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">三十三者亲厚知识日远之。（善知识远离） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">三十四者醉便蹲踞视长吏。或得鞭搒合两目。（被长官鞭打） </font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">三十五者万分之后。当入太山地狱。常销铜入口。焦腹中过下去。如是求生难得。求死难得。千万岁。（地狱受苦）</font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">三十六者从地狱中来出。生为人常愚痴。无所识知。（愚痴无智）</font></font></p>
<p style="margin-top: 0px; text-justify: inter-ideograph; margin-bottom: 0px; line-height: 1.5; text-align: justify"><font style="font-size: 11pt"><font style="font-size: 12pt">&nbsp;&nbsp;&nbsp; 今见有愚痴无所识知人。皆从故世宿命喜嗜酒所致。如是分明。亦可慎酒。酒有三十六失。人饮酒皆犯三十六失。</font></font></p>
				                
						</center></div><hr><script charset='utf-8' src='../js/hui.js'></script></body></html> 