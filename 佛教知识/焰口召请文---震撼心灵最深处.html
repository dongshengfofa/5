<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,焰口召请文---震撼心灵最深处' />
<link href='../css/3.css' rel='stylesheet' type='text/css'></head><body><hr><center><div class='zw'>焰口召请文---震撼心灵最深处</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			
							<table bgcolor="#ecf5ff" border="0" bordercolor="#111111" cellpadding="0" id="AutoNumber1" style="border-collapse: collapse" width="100%">
<tbody>
	<tr>
	<td height="auto" width="96%">
	<p style="line-height: 150%"><font style="font-size: 11pt">（祖师大德心血所化，认真读诵可消弥天黑业） （读诵前须准备一点米或者水果，用于布施众生，切记！）<br />
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;焰口，是一种根据《佛说救拔焰口饿鬼陀罗尼经》而举行的施食饿鬼法事。该法会是以饿鬼道众生为主要施食对象；施放焰口，则饿鬼皆得超度。在瑜伽焰口施食仪轨中，包含有咒、偈、召请孤魂文、三皈依赞等，本文所录&ldquo;召请文&rdquo;，即是其中之一。召请文中召请的对象有前王后伯、英雄将帅、文臣宰辅、文人举子、缁衣释子、玄门道士、他乡客旅、阵亡兵卒、血湖产难、冥顽悖逆、裙钗妇女、伤亡横死之流等，在此施食法会中统统都召请前来接受甘露法食，显示出佛陀的无缘大慈、同体大悲。最重要的是为他们说法、皈依、授戒，令其具足正见，不再造罪受苦，以祈早日脱离苦趣，成就菩提。<br />
	&nbsp;&nbsp;&nbsp;&nbsp;&nbsp;&nbsp;&nbsp;&nbsp; 苏轼所撰召请文，词句精简优美，意境深远，短短篇章，道尽了人间的遗憾，也详述了五浊世间沈沦之苦。唯有借着佛力加持，一一为其超度，方能使彼等脱离苦海，安稳常乐。 </font></p>
	<br />
	<br />
	<div style="text-align: center"><font style="font-size: 11pt"><span style="font-weight: bold"><wbr /><span style="font-size: 32px; line-height: 1.8em">焰口召请文</span><wbr /></span><wbr /></font></div>
	<br />
	<font style="font-size: 11pt">&nbsp;&nbsp;&nbsp;&nbsp;&nbsp;&nbsp;&nbsp;&nbsp;南无本师释迦牟尼佛!<br />
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;南无阿弥陀佛！<br />
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;南无地藏王菩萨！<br />
	　　南无一心奉请。众生度尽。方证菩提。地狱未空。誓不成佛。大圣地藏王菩萨摩诃萨。惟愿不违本誓。怜愍有情。此夜今时。光临法会(香花请)。<br />
	　　南无一心奉请。面如蓝靛。发似丹砂。形山腹海。项如针。行动破车。声似吼。今请面然大士焰口鬼王。惟愿作不请友。运无缘慈。此夜今时。光临法会(香花请)。<br />
	　　南无一心奉请。林间入定安禅座。面前鬼趣告饥虚。冥阳水陆起根源。倒却刹竿为二祖。今请启教大士阿难陀尊者。惟愿出三昧定。运六神通。此夜今时。光临法会(香花请)。<br />
	　　(众和香花请。师置炉。伸四转轮印。念拶吽[口*邦]斛。结印默念。伸五供养)。<br />
	　　一心奉请。五通有感。一性无亏。行正直于人间。布聪明于世上。今请府主城隍之神。当方土地正神。并诸部属等众。惟愿上遵佛敕。下愍凡情。此夜今时。光临法会。<br />
	　　一心奉请。手擎幡盖。身挂花幔。导众生归极乐之邦。引亡者来赴道场之会。今请幽冥路上引魂王菩萨摩诃萨。惟愿不违本誓。怜愍有情。此夜今时。来临法会。<br />
	　　一心召请。瑶池万仞。金风动而莲上生花。宝阁千层。珠帘卷而云中见佛。回奉三宝。修斋施食(庆生报恩)。请灵弟子(某)。是夜虔请金刚上师。设放瑜伽焰口法食。将此良因。初爇名香。初伸召请。召请当斋亡过(某某)。惟愿承三宝力。仗秘密言。此夜今时。来受无遮甘露法食。<br />
	　　一心召请。卢医谩说长生药，扁鹊休夸不死方。日月尚有薄蚀难，为人那个不无常。回奉三宝(同前云云)。<br />
	　　一心召请。九江洪波浩渺，九天仙乐来迎。九重光里见如来，九祖先亡生佛界。回奉三宝(同前云云)。<br />
	　<br />
	&nbsp;&nbsp;&nbsp;&nbsp;　一心召请。累朝帝主，历代侯王。九重殿阙高居，万里山河独据。西来战舰，千年王气俄收。北去銮舆，五国冤声未断。呜呼！杜鹃叫落桃花月，血染枝头恨正长。如是前王后伯之流，一类金灵等众。<br />
	　　一心召请。筑坛拜将，建节封侯。力移金鼎千钧，身作长城万里。霜寒豹帐，徒勤汗马之劳。风息狼烟，空负攀龙之望。呜呼！将军战马今何在，野草闲花满地愁。如是英雄将帅之流，一类神魂等众。<br />
	　　一心召请。五陵才俊，百郡贤良。三年清节为官，一片丹心报主。南州北县，久离桑梓之乡。海角天涯，远丧蓬莱之岛。呜呼！官贶萧萧随逝水，离魂杳杳隔阳关。如是文臣宰辅之流，一类孤魂等众。<br />
	　　一心召请。黉门才子，白屋书生。探花足步文林，射策身游棘院。萤灯飞散，三年徒用工夫。铁砚磨穿，十载谩施辛苦。呜呼！七尺红罗书姓字，一抔黄土盖文章。如是文人才子之流，一类孤魂等众。<br />
	　　一心召请。出尘上士，飞锡高僧。精修五戒净人，梵行比丘尼众。黄花翠竹，空谈秘密真诠。白牯黧奴，徒演苦空妙偈。呜呼！经窗冷浸三更月，禅室虚明半夜灯。如是缁衣释子之流，一类觉灵等众。<br />
	　　一心召请。黄冠野客，羽服仙流。桃源洞里修真，阆苑洲前养性。三花九炼，天曹未许标名。四大无常，地府难容转限。呜呼！琳观霜寒丹灶冷，醮坛风惨杏花稀。如是玄门道士之流，一类遐灵等众。<br />
	　　一心召请。江湖羁旅，南北经商。图财万里游行，积货千金贸易。风霜不测，身膏鱼腹之中。途路难防，命丧羊肠之险。呜呼！滞魄北随云黯黯，客魂东逐水悠悠。如是他乡客旅之流，一类孤魂等众。<br />
	　　一心召请。戎衣战士，临阵健儿。红旗影里争雄，白刃丛中敌命。鼓金初振，霎时腹破肠穿。胜败才分，遍地肢伤首碎。呜呼！漠漠黄沙闻鬼哭，茫茫白骨少人收。如是阵亡兵卒之流，一类孤魂等众。<br />
	　　一心召请。宫帏美女，闺阁佳人。胭脂画面争妍，龙麝熏衣竞俏。云收雨散，魂消金谷之园。月缺花残，肠断马嵬之驿。呜呼！昔日风流都不见，绿杨芳草髑髅寒。如是裙钗妇女之流，一类孤魂等众。<br />
	　　一心召请。怀耽十月，坐草三朝。初欣鸾凤和鸣，次望熊罴叶梦。奉恭欲唱，吉凶只在片时。璋瓦未分，母子皆归长夜。呜呼！花正开时遭急雨，月当明处覆乌云。如是血湖产难之流，一类孤魂等众。<br />
	　　一心召请。蛮夷戎狄，喑哑盲聋。勤劳失命庸奴，妒忌伤身婢妾。轻欺三宝，罪愆积若河沙。忤逆双亲，凶恶浮于宇宙。呜呼！长夜漫漫何日晓，幽关隐隐不知春。如是冥顽悖逆之流，一类孤魂等众。<br />
	　　一心召请。饥寒丐者，刑戮囚人。遇水火以亡身，逢虎狼而失命。悬梁服毒，千年怨气沉沉。雷击崖崩，一点惊魂漾漾。呜呼！暮雨青烟寒鹊噪。秋风黄叶乱鸦飞。如是伤亡横死之流，一类孤魂等众。<br />
	<br />
	　　一心召请。法界五道，十类孤魂。面然所统薜荔多众，尘沙种类。依草附木。魑魅魍魉。滞魄孤魂。自他先亡。家亲眷属等众。惟愿承三宝力，仗秘密言。此夜今时，来临法会。受此无遮甘露法食。<br />
	<br />
	　　上来召请，悉已来临。大众慈悲，齐声叹悼：<br />
	　　稽首皈依雄。水月金容住。海岸在阎浮。运广慈心重。发弘誓愿。度脱樊笼。弥陀宝冠缨络顶戴花玲珑。三灾八难。寻声救苦。杻械枷锁。化作清风。散珍宝普济贫穷。杨枝手内时时洒滴甘露。润在亡者喉中。惟愿今宵临法会。接引亡灵。上往天宫。<br />
	　　南无步部帝哩伽哩哆利怛都也他耶。荐往生菩萨摩诃萨！<br />
	　　<span style="font-weight: bold"><wbr />叹孤</span><wbr /><br />
	　　觉皇密语壮皇都　　大阐宗风何处无<br />
	　　一天佳气弥星斗　　万象腾辉耀烛炉<br />
	　　接引四生登九品　　提携六道出三涂<br />
	　　此时幸遇良宵会　　钟磬交如可叹孤<br />
	　　近代先朝，帝主尊荣位。勋戚侯王，玉叶金枝贵。宰执中宫，彩女嫔妃类。梦断华胥，来受甘露味。<br />
	　　国士朝臣，经纬匡时世。牧化黎民，未遂忠良志。失宠怀忧，谪降边邦地。恋国游魂，来受甘露味。<br />
	　　武将戎臣，统领三军队。结阵交锋，锣鼓喧天地。北战南征，失陷沙场内。为国亡身，来受甘露味。<br />
	　　学古穷经，锦绣文章士。映雪偷光，苦志寒窗内。命运蹉跎，金榜无名字。郁郁幽魂，来受甘露味。<br />
	　　割爱辞亲，早入空门内。访道寻师，只为超生死。暑往寒来，不觉无常至。返照回光，早证菩提位。<br />
	　　羽服黄冠，早发修真志。炼药烧丹，养性还元气。苦行劳神，指望登仙位。莫恋遗形，来受甘露味。<br />
	　　孝子贤孙，义勇忠良士。列女贞妻，视死如归去。仗节亡躯，千古留英气。耿耿灵魂，来受甘露味。<br />
	　　女道尼流，身住黄金地。鸾凤缘空，不染人间事。未了无为，流浪虚生死。清净幽魂，来受甘露味。<br />
	　　地理天文，医药阴阳类。卜卦占龟，风鉴并星士。报吉谈凶，难免无常对。舍伪归真，来受甘露味。<br />
	　　坐贾行商，种种经营辈。艺术多能，贸易求财利。背井离乡，死在他方地。旅梦悠悠，来受甘露味。<br />
	　　犯法遭刑，牢狱长幽系。负命谋财，债主冤家类。肿毒瘟癀，冻死饥亡辈。速离黄泉，来受甘露味。<br />
	　　车碾伤残，马踏身形碎。墙倒崖崩，自刎悬梁缢。水火漂焚，虎咬蛇伤类。九横孤魂，来受甘露味。<br />
	　　饮血茹毛，生长蛮夷地。负债偿劳，婢妾并奴隶。喑哑盲聋，残疾无依恃。受苦冤魂，来受甘露味。<br />
	　　忤逆爹娘，怨黩天和地。谤佛欺僧，毁像焚经偈。邪见深坑，苦报无边际。十恶狂魂，来受甘露味。<br />
	　　大施门开，荐拔孤魂辈。祖祢先亡，五姓冤家类。八难三途，平等俱超济。仗佛光明，来受甘露味。<br />
	　　阿弥陀佛，宿有无边誓。观见众生，苦海常漂溺。垂手殷勤，特驾慈航济。普载众生，同赴莲池会。<br />
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br />
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;南无莲池海会佛菩萨！<br />
	　　我以大悲佛神力　　召请冥阳诸有情<br />
	　　旷劫饥虚饿鬼等　　不违佛敕来降临<br />
	<br />
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;&hellip;&hellip;诸佛子等。虽复方以类聚。物以群分。然我所施。一切无碍。无高无下。平等普遍。不择冤亲。汝等今日。勿得以贵轻贱。以强凌弱。拥遏孤幼。令不得食。使不均平。越佛慈济。必须互相爱念。犹如父母忆子之想。语诸佛子。汝等各有父母。兄弟姊妹。妻子眷属。善友亲戚。或有事缘。来不得者。汝等佛子。慈心爱念。各各赍持饮食钱财物等。递相布施。充足饱满。无有乏少。令发道意。永离三涂。长越四流。当舍此身。速超道果。又为汝等。将此净食。分为三分。一施水族。令获人空。二施毛群。令获法寂。三施他方。禀识陶形。悉令充足。获无生忍。<br />
	　&nbsp;&nbsp;&nbsp;&nbsp;神咒加持净法食　　普施河沙众鬼神<br />
	　&nbsp;&nbsp;&nbsp;&nbsp;愿皆饱满舍悭贪　　速脱幽冥生净土<br />
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br />
	<span style="font-weight: bold"><wbr />&nbsp;&nbsp;&nbsp;&nbsp;&nbsp;&nbsp;&nbsp;&nbsp; 三皈依</span><wbr /><br />
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;自皈依佛，当愿众生，体解大道，发无上心；<br />
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;自皈依法，当愿众生，深入经藏，智慧如海；<br />
	&nbsp;&nbsp;&nbsp;&nbsp;&nbsp;&nbsp;&nbsp;&nbsp;自皈依僧，当愿众生，统理大众，一切无碍。和南圣众。 　</font></td>
	<td height="auto" width="2%">&nbsp;</td>
	</tr>
	<tr>
	<td height="auto" width="2%">&nbsp;</td>
	<td height="auto" width="96%">
	<p style="line-height: 150%"><br />
	&nbsp;</p>
	</td>
	</tr>
</tbody>
</table>
				                
						</center></div><hr><script charset='utf-8' src='../js/hui.js'></script></body></html> 