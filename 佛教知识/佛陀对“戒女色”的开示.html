<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,佛陀对“戒女色”的开示' />
<link href='../css/3.css' rel='stylesheet' type='text/css'></head><body><hr><center><div class='zw'>佛陀对“戒女色”的开示</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			
							<font size="3">&nbsp;&nbsp;&nbsp; 佛陀在诸经中皆严厉诃斥女人之失，甚至形容女众是&ldquo;人尽可夫&rdquo;的对象。其实我们应该先了解什么才是&ldquo;女人之相&rdquo;？</font>
<p style="line-height: 1.5"><font color="#0909f7" size="3" style="color: #000000; font-size: 16px">　　《涅槃经》中云：&ldquo;若有不能自知佛性者，我说是等名为女人，若能自知有佛性者，我说是人是大爱人，若有女人能知自身定有佛性，当知是等，即是男子。&rdquo;</font></p>
<p style="line-height: 1.5"><font color="#0909f7" size="3" style="color: #000000; font-size: 16px">　　《转女身经》亦云：&ldquo;诸法悉如幻，但从分别生，于第一义中，无有男女相。&rdquo;</font></p>
<p style="line-height: 1.5"><font color="#0909f7" size="3" style="color: #000000; font-size: 16px">　　读了这些经文后，再来阅读下面的文字，就比较没有分别心。其实佛在经中一再的诃斥女人，并不是一定指&ldquo;女人之身&rdquo;，而大多是以&ldquo;女人&rdquo;二字替换&ldquo;淫欲&rdquo;、&ldquo;色欲&rdquo;罢了。期望所有阅读者都能平心静气的看经文，女众阅读本文时，可把所有的&ldquo;女&rdquo;字皆观为&ldquo;男&rdquo;字即可！</font></p>
<p style="line-height: 1.5"><font color="#0909f7" size="3" style="color: #000000; font-size: 16px">　　《长者女庵提遮师子吼经了义经》（《大正藏》第十四册页964下）云：</font></p>
<p style="line-height: 1.5"><font color="#0909f7" size="3" style="color: #000000; font-size: 16px">　　若心得久离，毕竟不生见，<br />
　　谁为作女人，于色起不净？<br />
　　若论色久离，法本不自有，<br />
　　毕竟不曾污，将何为作恶？</font></p>
<p style="line-height: 1.5"><font color="#0909f7" size="3" style="color: #000000; font-size: 16px">　　～～愿共勉之！</font></p>
<hr />
<br />
<font style="font-size: 16px"><font size="3" style="color: #000000"><strong>　　无男女相</strong></font></font><font style="color: #000000"> </font>
<p style="line-height: 1.5"><font size="3" style="color: #000000; font-size: 16px">　&nbsp; ◎世出世间，若见其真实，一切无差别。若是出家底识不得破，名为出家在家；若是在家底识得破，名为在家出家；若是男子识不得破，名为戴须眉底女人；若是女人识得破，名为少须眉底男子。只为你等识不得破，便道：你是在家，我是出家；你是出家，我是在家；你是男子，我是女人；你是女人，我是男子。种种分别，只此分别心，便是你生死根源，百劫千生轮回六道。你若向父母未生以前觑，一眼觑著，个里还有在家？出家？女人？男子？种种分别也无？实实见得无有种种分别，然后不妨出家底一任出家，在家底一任在家，男子自是男子，女人自是女人。各各现成，各各自在，更不须移易一丝毫许！</font></p>
<p style="line-height: 1.5"><font size="3" style="color: #000000; font-size: 16px">　　你莫道女人有五种障，竟要求转男身，方得成佛。据山僧看来，若男子识不破，不特五障，千障也有，万障也有；女人若识得破，要求半障也不可得。你切莫执死言句，自生退屈，甘为下劣！</font></p>
<p style="line-height: 1.5"><font size="3" style="color: #000000; font-size: 16px">　　不见得当时有个官人，他底姑姑出家，参方回来，要出世为人。</font></p>
<p style="line-height: 1.5"><font size="3" style="color: #000000; font-size: 16px">　　官人请一禅师勘验他，那禅师问道：&ldquo;闻汝要出世为人是否？&rdquo;</font></p>
<p style="line-height: 1.5"><font size="3" style="color: #000000; font-size: 16px">　　答云：&ldquo;是。&rdquo;</font></p>
<p style="line-height: 1.5"><font size="3" style="color: #000000; font-size: 16px">　　禅师道：&ldquo;女人有五障，如何为得人？&rdquo;</font></p>
<p style="line-height: 1.5"><font size="3" style="color: #000000; font-size: 16px">　　答云：&ldquo;岂不闻法华经中，八岁龙女供珠成佛么？&rdquo;</font></p>
<p style="line-height: 1.5"><font size="3" style="color: #000000; font-size: 16px">　　禅师道：&ldquo;龙女有百千神变，你试一变看？&rdquo;</font></p>
<p style="line-height: 1.5"><font size="3" style="color: #000000; font-size: 16px">　　答云：&ldquo;直饶变得，也是个野狐精！&rdquo;</font></p>
<p style="line-height: 1.5"><font size="3" style="color: #000000; font-size: 16px">　　又当日临济会下有个灌溪和尚，来到末山尼会下，末山打鼓上堂，灌溪出问云：&ldquo;如何是末山境？&rdquo;</font></p>
<p style="line-height: 1.5"><font size="3" style="color: #000000; font-size: 16px">　　尼云：&ldquo;不露顶。&rdquo;</font></p>
<p style="line-height: 1.5"><font size="3" style="color: #000000; font-size: 16px">　　又问：&ldquo;如何是境中人？&rdquo;</font></p>
<p style="line-height: 1.5"><font size="3" style="color: #000000; font-size: 16px">　　尼云：&ldquo;无男女相。&rdquo;</font></p>
<p style="line-height: 1.5"><font size="3" style="color: #000000; font-size: 16px">　　又问：&ldquo;为什么不变？&rdquo;</font></p>
<p style="line-height: 1.5"><font size="3" style="color: #000000; font-size: 16px">　　尼云：&ldquo;不是神、不是鬼，变个甚么？&rdquo;</font></p>
<p style="line-height: 1.5"><font size="3" style="color: #000000; font-size: 16px">　　你看他两个，岂不都是女人，前后吐辞，若出一口。只为他每识得破，便称大爱人、天人师。大众！若识得破，个个都是大爱人。</font></p>
<p style="line-height: 1.5"><font size="3" style="color: #000000; font-size: 16px">　　千山函可禅师法语（节录自惟明法师编《禅林珠玑比丘尼篇》页8～9）</font></p>
<p style="line-height: 1.5"><br />
<font size="3" style="color: #000000; font-size: 16px">　◎男女何须辨假真，观音出现果何人？<br />
　　皮囊脱尽浑无用，试问男身是女身？</font></p>
<p style="line-height: 1.5"><font size="3" style="color: #000000; font-size: 16px">　　［明］独目金刚禅师（节录自惟明法师编《禅林珠玑比丘尼篇》页37）</font></p>
<p style="line-height: 1.5"><br />
<font size="3" style="color: #000000; font-size: 16px">　◎四大假为女，其中无所有。<br />
　　凡夫迷惑心，执取以为实。<br />
　　女人如幻化，愚者不能了。<br />
　　妄见女相故，生于染著心。<br />
　　譬如幻化女，而非实女人。<br />
　　无智者迷惑，便生于欲想。<br />
　　如是了知已，一切女无相。<br />
　　此相皆寂静，是名女三昧。</font></p>
<p style="line-height: 1.5"><font size="3" style="color: #000000; font-size: 16px">　　《大宝积经．卷二十九》《大正藏》第十一册页159中～下</font></p>
<p style="line-height: 1.5"><font size="3" style="color: #000000; font-size: 16px">　◎自谓是男子，见彼为女人。<br />
　　由斯分别心，而生于欲想。<br />
　　欲心本无有，心相不可得。<br />
　　由妄分别故，于身起男想。<br />
　　是中实无男，我说如阳焰。<br />
　　知男相寂静，是名男三昧。</font></p>
<p style="line-height: 1.5"><font size="3" style="color: #000000; font-size: 16px">　　《大宝积经．卷二十九》《大正藏》第十一册页159下</font></p>
<p style="line-height: 1.5"><font size="3" style="color: #000000; font-size: 16px">　◎在《大宝积经》中曾记载了这么一个故事：</font></p>
<p style="line-height: 1.5"><font size="3" style="color: #000000; font-size: 16px">　　当时的优陀延王向佛说：女人令我造地狱业，我于今者，唯为了知女人过患，女人谄曲虚诳邪媚，愿为开示？乃至三请，亦如是说。</font></p>
<p style="line-height: 1.5"><font size="3" style="color: #000000; font-size: 16px">　　佛言：王应先知爱人过患，然后观察女人过失。</font></p>
<p style="line-height: 1.5"><font size="3" style="color: #000000; font-size: 16px">　　优陀延王：唯然世尊，愿乐欲闻。</font></p>
<p style="line-height: 1.5"><font size="3" style="color: #000000; font-size: 16px">　　佛言：一切爱人，皆由四种不善愆过，为诸女人之所迷乱&hellip;&hellip;于诸欲染耽著无厌，乐观女人，而自纵逸。不知亲近沙门及婆罗门，具清净戒修福业者，以不亲近。如是等人，则于净信及净尸罗多闻施慧，悉皆退失。彼由无有信戒多闻施慧等法，非善爱人。行饿鬼法，无有智慧，耽欲放逸。欲之所执，欲所系缚，欲所活命。亲近愚夫，远诸智者。恶友为伴，行非所宜。贪著女人不净境界，便为女人之所调伏。犹如奴仆，系属堕落诸女人所。无惭无愧，亲近游止诸漏疮漏门，脓血秽污，洟唾常流，犹如冢间不净境界。至于违背父母恩养，舍离沙门及婆罗门，不生殷重恭敬供养，习行畜生所行之法，于佛法僧不生净信，于涅槃界永当退失。如是等人，当入众合，乃至阿鼻诸大地狱，亦复当堕鬼界畜生，无有救护。虽闻我教，犹数思念邪恶女人歌舞戏笑，不生厌离。当知彼习愚人之法，不乐修行善爱人事。</font></p>
<p style="line-height: 1.5"><font size="3" style="color: #000000; font-size: 16px">　　《大宝积经．九十七》《大正藏》第十一册页543下</font></p>
<p style="line-height: 1.5"><font size="3" style="color: #000000; font-size: 16px">　◎法欲灭时，女人精进，恒作功德。男子懈慢，不用法语。眼见沙门如视粪土，无有信心&hellip;&hellip;男子淫泆，精尽夭命，或寿六十。男子寿短，女人寿长，七八九十或至百岁。大水忽起，卒至无期，世人不信，故为有常，众生杂类，不问豪贱，没溺浮漂，鱼鳖食啖。</font></p>
<p style="line-height: 1.5"><font size="3" style="color: #000000; font-size: 16px">　　《法灭尽经》《大正藏》第十二册页1119中</font></p>
<p style="line-height: 1.5"><font size="3" style="color: #000000; font-size: 16px">　◎优填王曰：愿佛具为吾释地狱之变及女人之秽？</font></p>
<p style="line-height: 1.5"><font size="3" style="color: #000000; font-size: 16px">　　佛言：具听！男子有淫之恶，却睹女妖？</font></p>
<p style="line-height: 1.5"><font size="3" style="color: #000000; font-size: 16px">　　王曰：善愿受明教。</font></p>
<p style="line-height: 1.5"><font size="3" style="color: #000000; font-size: 16px">　　佛言：具听，男子有四恶，急所当知。</font></p>
<p style="line-height: 1.5"><font size="3" style="color: #000000; font-size: 16px">　　一、当知世有淫夫，恒想睹女，思闻妖声，远舍正法，疑真信邪，淫网所缠，没在盲冥，为欲所使，如奴畏主。贪乐女色，不觉九孔恶露之臭秽。浑沌欲中，如猪处溷不觉其臭，快以为安。不计后当在无泽之狱，受痛无极。注心在淫，啖其涕唾，玩其脓血，珍之如玉，甘之如蜜，故曰欲态之士。此为一恶态也。</font></p>
<p style="line-height: 1.5"><font size="3" style="color: #000000; font-size: 16px">　　二、又亲之养子，怀妊生育。稚得长大，勤苦难论，到子成人，惧家竭财，膝行肘步，因媒表情，致彼为妻。若在异域，寻而追之，不问远近，不避勤苦，注意在淫，捐忘亲老。既得为妻，贵之如宾。欲私相娱乐，恶见父母。信其妖言，或致斗讼，不惟身所从生，辜亲无量之恩。斯谓二恶态也。</font></p>
<p style="line-height: 1.5"><font size="3" style="color: #000000; font-size: 16px">　　三、又人处世，勤苦疲劳，躬自致财，本自诚信敬道之意，尊戴沙门梵志之心，觉世非常，布施为福。娶妻之后，情惑淫欲，愚蔽自拥，背真向邪，专由女色。若有布施之意，唯欲发言，相呼女色，绝清净行，更成小人。不识佛经之戒，祸福之归。苟为淫色，投身罗网，必堕恶道，终而不改。斯谓三恶态也。</font></p>
<p style="line-height: 1.5"><font size="3" style="color: #000000; font-size: 16px">　　四、又为人子，不惟养恩，治生致财，不以养亲。但以东西广求淫路。怀持宝物，招人妇女。或杀六畜，淫祀鬼神。饮酒歌舞，合会之后。至求方便，更相招呼，以遂奸情。及其获偶，喜无以喻，淫结缚著，无所复识。当尔之时，唯此为乐，不觉恶露之臭秽，地狱之苦痛。一则可笑，二则可畏。譬如狂犬，不知其非。所谓四恶态也。</font></p>
<p style="line-height: 1.5"><font size="3" style="color: #000000; font-size: 16px">　　佛言：男子有是四恶，用堕三途，当审远此，能免苦尔。</font></p>
<p style="line-height: 1.5"><font size="3" style="color: #000000; font-size: 16px">　　《优填王经》《大正藏》第十二册页71中～下</font></p>
<p style="line-height: 1.5"><font size="3" style="color: #000000; font-size: 16px">　　附：此段经文，乃出于《优填王经》也。一般书中皆误引出于《出曜经》，此乃从《法苑珠林》即误引，请查《法苑珠林．卷二十一》（《大正藏》第五十三册页444～445中）。</font></p>
<p style="line-height: 1.5"><font size="3" style="color: #000000; font-size: 16px">　◎菩萨观欲种种不净，于诸衰中，女衰最重。刀火、雷电、霹雳、怨家、毒蛇之属，犹可暂近。女人悭妒、嗔谄、妖秽、斗诤、贪嫉，不可亲近。何以故？女子小人，心浅智薄，唯欲是亲，不观富贵智慧名闻。专行欲恶，破人善根。桎梏、枷锁、闭系、囹圄，虽曰难解，是犹易开。女锁系人，染固根深，无智没之，难可得脱。众病之中，女病最重。</font></p>
<p style="line-height: 1.5"><font size="3" style="color: #000000; font-size: 16px">　　《大智度论．卷十四》《大正藏》第二十五册页165下～166上</font></p>
<p style="line-height: 1.5"><font size="3" style="color: #000000; font-size: 16px">　◎莫与女交通，亦莫共言语；有能远离者，则离于八难。<br />
　　《增一阿含经．卷三十六》《大正藏》第二册页751中</font></p>
<p style="line-height: 1.5"><font size="3" style="color: #000000; font-size: 16px">　◎阿难白佛言：&ldquo;佛灭度后，诸女人辈，来受诲者，当如之何？&rdquo;</font></p>
<p style="line-height: 1.5"><font size="3" style="color: #000000; font-size: 16px">　　佛告阿难：&ldquo;莫与相见。&rdquo;</font></p>
<p style="line-height: 1.5"><font size="3" style="color: #000000; font-size: 16px">　　阿难又白：&ldquo;设相见者，当如之何？&rdquo;</font></p>
<p style="line-height: 1.5"><font size="3" style="color: #000000; font-size: 16px">　　佛言：&ldquo;莫与共语。&rdquo;</font></p>
<p style="line-height: 1.5"><font size="3" style="color: #000000; font-size: 16px">　　阿难又白：&ldquo;设与语者，当如之何？&rdquo;</font></p>
<p style="line-height: 1.5"><font size="3" style="color: #000000; font-size: 16px">　　佛言：&ldquo;当自检心&rdquo;。</font></p>
<p style="line-height: 1.5"><font size="3" style="color: #000000; font-size: 16px">　　《长阿含经．卷四游行经》《大正藏》第一册页26上</font></p>
<p style="line-height: 1.5"><font size="3" style="color: #000000; font-size: 16px">　◎慎勿视女色，亦莫共言语。</font></p>
<p style="line-height: 1.5"><font size="3" style="color: #000000; font-size: 16px">　　若与语者，正心思念，我为沙门，处于浊世，当如莲花，不为泥污。想其老者如母，长者如姊，少者如妹，稚者如子，生度脱心，息灭恶念。</font></p>
<p style="line-height: 1.5"><font size="3" style="color: #000000; font-size: 16px">　　《四十二章经》《大正藏》第十七册页723中</font></p>
<p style="line-height: 1.5"><font size="3" style="color: #000000; font-size: 16px">　◎女人之好，但有脂粉，芬熏众花沐浴涂香，著众杂色衣。以覆污露，强熏以香欲以人观，譬如革囊盛屎，有何可贪？</font></p>
<p style="line-height: 1.5"><font size="3" style="color: #000000; font-size: 16px">　　《法句譬喻经．卷四》《大正藏》第四册页603中</font></p>
<p style="line-height: 1.5"><font size="3" style="color: #000000; font-size: 16px">　◎女色者，世间之枷锁，凡夫恋著，不能自拔。</font></p>
<p style="line-height: 1.5"><font size="3" style="color: #000000; font-size: 16px">　　女色者，世间之重患，凡夫困之，至死不免。</font></p>
<p style="line-height: 1.5"><font size="3" style="color: #000000; font-size: 16px">　　女色者，世间之衰祸，凡夫遭之，无厄不至。</font></p>
<p style="line-height: 1.5"><font size="3" style="color: #000000; font-size: 16px">　　行者既得舍之，若复顾念，是为从狱得出，还复思入。从狂得正，而复乐之。</font></p>
<p style="line-height: 1.5"><font size="3" style="color: #000000; font-size: 16px">　　《菩萨诃色欲法经》《大正藏》第十五册页286上</font></p>
<p style="line-height: 1.5"><font size="3" style="color: #000000; font-size: 16px">　◎一切女人有八种因缘恒受女身，云何为八？</font></p>
<p style="line-height: 1.5"><font size="3" style="color: #000000; font-size: 16px">　　一者、爱好女身。<br />
　　二者、贪著女欲。<br />
　　三者、口常赞美女人容质。<br />
　　四者、心不正直，覆藏所作。<br />
　　五者、厌薄自夫。<br />
　　六者、念重他人。<br />
　　七者、知人有恩而己背逆。<br />
　　八者、邪伪庄饰，欲他迷恋。<br />
　　《大乘造像功德经．卷下》《大正藏》第十六册页795下</font></p>
<p style="line-height: 1.5"><font size="3" style="color: #000000; font-size: 16px">　◎有四种因缘，令诸男子受女人身，何等为四？</font></p>
<p style="line-height: 1.5"><font size="3" style="color: #000000; font-size: 16px">　　一者、以女人声，轻笑唤佛及诸菩萨一切圣人。<br />
　　二者、于净持戒人，以诽谤心说言犯戒。<br />
　　三者、好行谄媚，诳惑于人。<br />
　　四者、见他胜己，心生嫉妒。</font></p>
<p style="line-height: 1.5"><font size="3" style="color: #000000; font-size: 16px">　　《大乘造像功德经．卷下》《大正藏》第十六册795下</font></p>
<p style="line-height: 1.5"><font size="3" style="color: #000000; font-size: 16px">　◎女人性如是，如蜜杂毒药。<br />
　　惑欲致愚痴，巧辞增痴惑。<br />
　　女人难可信，智者所远离。<br />
　　女色诳天人，悉令心迷惑。<br />
　　至于未来世，不能少利益。<br />
　　天人及夜叉，龙阿修罗等。<br />
　　罗刹毗舍遮，皆为女幻诳。</font></p>
<p style="line-height: 1.5"><font size="3" style="color: #000000; font-size: 16px">　　《正法念处经．卷三十一》《大正藏》第十七册页182下</font></p>
<p style="line-height: 1.5"><font size="3" style="color: #000000; font-size: 16px">　◎宁以赤铜，宛转眼中，不以散心，邪视女色。<br />
　　《大智度论．卷十四》《大正藏》第二十五册页166上</font></p>
<p style="line-height: 1.5"><font size="3" style="color: #000000; font-size: 16px">　◎宁以百千热铁刀鉾，挑其两目，终不以此破戒之心，视她好色。</font></p>
<p style="line-height: 1.5"><font size="3" style="color: #000000; font-size: 16px">　　《梵网经卢舍那佛说菩萨心地戒品．第十卷下》《大正藏》第二十四册页1007下</font></p>
<p style="line-height: 1.5"><font size="3" style="color: #000000; font-size: 16px">　◎大火烧人，是犹可近。清风无形，是亦可捉。<br />
　　蚖蛇含毒，犹亦可独。女人之心，不可得实。</font></p>
<p style="line-height: 1.5"><font size="3" style="color: #000000; font-size: 16px">　　《大智度论．卷十四》《大正藏》第二十五册页166上</font></p>
<p style="line-height: 1.5"><font size="3" style="color: #000000; font-size: 16px">　◎女人最为恶，难与为因缘，恩爱一缚著，牵人入罪门。</font></p>
<p style="line-height: 1.5"><font size="3" style="color: #000000; font-size: 16px">　　《优填王经》《大正藏》第十二册页72上</font></p>
<p style="line-height: 1.5"><font size="3" style="color: #000000; font-size: 16px">　◎《杂譬喻经》云：佛在世时，有一婆罗门，生于两女，女皆端正，乃故悬金，九十日内募索有能诃我女丑者，便当与金。竟无募者，将至佛所，佛便诃言：&ldquo;此女皆丑，无有一好。&rdquo;</font></p>
<p style="line-height: 1.5"><font size="3" style="color: #000000; font-size: 16px">　　阿难白佛言：&ldquo;此女实好，而佛言恶？有何不好？&rdquo;</font></p>
<p style="line-height: 1.5"><font size="3" style="color: #000000; font-size: 16px">　　佛言：&ldquo;人眼不视色，是为好眼。耳鼻口亦尔。身不著细滑，是为好身。手不盗他财，是为好手。今观此女，眼视色、耳听音、鼻嗅香、身喜细滑、手喜盗财。如此之者，皆不好也。&rdquo;</font></p>
<p style="line-height: 1.5"><font size="3" style="color: #000000; font-size: 16px">　　《法苑珠林．卷七十五》《大正藏》第五十随册页848中～下</font></p>
<p style="line-height: 1.5"><font size="3" style="color: #000000; font-size: 16px">　◎佛言：&ldquo;汝爱阿难何等？&rdquo;</font></p>
<p style="line-height: 1.5"><font size="3" style="color: #000000; font-size: 16px">　　女言：&ldquo;我爱阿难眼、爱阿难鼻、爱阿难口、爱阿难耳、爱阿难声、爱阿难行步。&rdquo;</font></p>
<p style="line-height: 1.5"><font size="3" style="color: #000000; font-size: 16px">　　佛言：&ldquo;眼中但有泪，鼻中但有涕，口中但有唾，耳中但有垢，身中但有屎尿，臭处不净。其夫妻者，便有恶露；恶露中便有子；已有子，便有死亡；已有死亡，便有哭泣；于是身有何益？&rdquo;</font></p>
<p style="line-height: 1.5"><font size="3" style="color: #000000; font-size: 16px">　　《摩邓女经》《大正藏》第十四册页895中</font></p>
<p style="line-height: 1.5"><font size="3" style="color: #000000; font-size: 16px">　◎佛与菩萨众，缘觉及声闻。悉皆离女色，愚者不能知。普被魔罗降，离女色染污。能得身安乐，究竟得解脱。无智诸众生，爱欲无远离。作罪业无边，堕落三恶道。无底欲火坑，猛焰炽不灭。有智乐解脱，不为女色染。</font></p>
<p style="line-height: 1.5"><font size="3" style="color: #000000; font-size: 16px">　　《大乘日子王所问经》《大正藏》第十二册页73上</font></p>
<p style="line-height: 1.5"><font size="3" style="color: #000000; font-size: 16px">　◎女人之相，其言如蜜，而其心如毒。譬如停渊澄镜，而蛟龙居之。金山宝窟，而师子处之，当知此害不可近。室家不和，妇人之由。毁宗败族，妇人之罪。实是阴贼，灭人慧明，亦是猎围鲜得出者。譬如高罗，群鸟落之，不能奋飞；又如密网，众鱼投之，刳肠俎肌。亦如暗坑，无目投之，如蛾赴火。是以智者知而远之，不受其害。恶而秽之，不为此物之所惑也。</font></p>
<p style="line-height: 1.5"><font size="3" style="color: #000000; font-size: 16px">　　《菩萨诃色欲法经》《大正藏》第十五册页286上～中</font></p>
<p style="line-height: 1.5"><font size="3" style="color: #000000; font-size: 16px">　◎当知妇人，是众苦本，是障碍本，是杀害本，是系缚本，是忧愁本，是怨对本，是生盲本；当知妇人，灭圣慧眼；当知妇人，如热铁花，散布于地，足蹈其上。当知妇人，于诸邪性，流布增长。</font></p>
<p style="line-height: 1.5"><font size="3" style="color: #000000; font-size: 16px">　　《大宝积经．卷四十四》《大正藏》第十一册页258下</font></p>
<p style="line-height: 1.5"><font size="3" style="color: #000000; font-size: 16px">　◎女贼害人，是不可禁。蚖蛇含毒，犹如手捉。</font></p>
<p style="line-height: 1.5"><font size="3" style="color: #000000; font-size: 16px">　　女情惑人，是不可触。有智之人，所不应视。</font></p>
<p style="line-height: 1.5"><font size="3" style="color: #000000; font-size: 16px">　　若欲观之，当如母姊。谛视观之，不净填积。</font></p>
<p style="line-height: 1.5"><font size="3" style="color: #000000; font-size: 16px">　　淫火不除，为之烧灭。</font></p>
<p style="line-height: 1.5"><font size="3" style="color: #000000; font-size: 16px">　　《大智度论．卷十四》《大正藏》第二十五册页166上</font></p>
<p style="line-height: 1.5"><font size="3" style="color: #000000; font-size: 16px">　◎何因缘故，名为妇人？所言妇者，名加重担，何以故？能使众生负重担故，能使众生弊重担故，能使众生受重担故。能使众生持于重担有所行故，能使众生荷于重担遍周行故，能令众生于此重担心疲苦故，能令众生为于重担所煎迫故，能令众生为于重担所伤害故。</font></p>
<p style="line-height: 1.5"><font size="3" style="color: #000000; font-size: 16px">　　《大宝积经．卷四十四》《大正藏》第十一册页258下</font></p>
<p style="line-height: 1.5"><font size="3" style="color: #000000; font-size: 16px">　◎我观一切千世界中，众生大怨，无过妻妾女色诸欲&hellip;&hellip;彼无智者，为于男女妻妾诸女色等所缠故，于诸善法，多生障碍。</font></p>
<p style="line-height: 1.5"><font size="3" style="color: #000000; font-size: 16px">　　《大宝积经．卷四十四》《大正藏》第十一册页258上</font></p>
<p style="line-height: 1.5"><font size="3" style="color: #000000; font-size: 16px">　◎三途八难苦，女人为根本。</font></p>
<p style="line-height: 1.5"><font size="3" style="color: #000000; font-size: 16px">　　生死无数劫，贪爱为根本。</font></p>
<p style="line-height: 1.5"><font size="3" style="color: #000000; font-size: 16px">　　贤圣解脱乐，离欲为根本。</font></p>
<p style="line-height: 1.5"><font size="3" style="color: #000000; font-size: 16px">　　四蛇成身界，颠倒想为心。</font></p>
<p style="line-height: 1.5"><font size="3" style="color: #000000; font-size: 16px">　　脓血遍九窍，净想起贪淫。</font></p>
<p style="line-height: 1.5"><font size="3" style="color: #000000; font-size: 16px">　　顺情称快乐，不信堕刀林。</font></p>
<p style="line-height: 1.5"><font size="3" style="color: #000000; font-size: 16px">　　报生猪狗道，由前贪爱深。</font></p>
<p style="line-height: 1.5"><font size="3" style="color: #000000; font-size: 16px">　　一切女人性，少实多谄曲。</font></p>
<p style="line-height: 1.5"><font size="3" style="color: #000000; font-size: 16px">　　《净心诫观法．卷上》《大正藏》第四十五册页824下</font></p>
<p style="line-height: 1.5"><font size="3" style="color: #000000; font-size: 16px">　◎在家者，与妇人相见，心不乐喜，常怀恐怖。与妇人交接，念之恶露，臭处不净洁，非我法也，尽我寿命不复与相近，当脱是恶露中去。譬若有人，行大荒泽中，畏盗贼，心念言：我当何时脱出是厄道中去？当弃远是淫泆畏惧，如行大荒泽中，亦不说其人恶。</font></p>
<p style="line-height: 1.5"><font size="3" style="color: #000000; font-size: 16px">　　《道行般若经．卷六》《大正藏》第八册页455中</font></p>
<p style="line-height: 1.5"><font size="3" style="color: #000000; font-size: 16px">　　男女之体，本是革囊，满盛恶露，<br />
　　只因薄皮所覆，瞒尽天下英雄。</font></p>
<p style="line-height: 1.5"><font size="3" style="color: #000000; font-size: 16px">　◎佛告阿难：&ldquo;其妇女五蛆虫户，而爱人无此。复次妇人五蛆虫户，在阴道中，其一一虫户，有八十虫，两头有口，悉如针锋，彼之蛆虫，常恼彼女而食啖之，令其动作。&rdquo;</font></p>
<p style="line-height: 1.5"><font size="3" style="color: #000000; font-size: 16px">　　《大威德陀罗尼经．卷十九》《大正藏》第二十一册页833下～834上</font></p>
<p style="line-height: 1.5"><font size="3" style="color: #000000; font-size: 16px">　◎女根之中，二万淫虫，形如臂钏，细若秋毫，腥臊臭秽，私堕胎孕，怀妊生成，污秽狼藉，善神见闻，悉皆舍去，恶鬼魍魉，数来侵扰，如是鄙弊，愚人犹贪。弃舍念处，破佛净戒，死入狱中，畜生饿鬼，长劫受苦，无解脱时。</font></p>
<p style="line-height: 1.5"><font size="3" style="color: #000000; font-size: 16px">　　《净心诫观法．卷上》《大正藏》第四十五册824中～下</font></p>
<p style="line-height: 1.5"><font size="3" style="color: #000000; font-size: 16px">　◎一切女人皆是众恶之所住处&hellip;&hellip;其女人者，淫欲难满&hellip;&hellip;譬如大地，一切作凡，令如芥子，如是等男，与一女人，共为欲事，犹不能足；假如男子，数如恒沙，与一女人，共为欲事，亦复不足。</font></p>
<p style="line-height: 1.5"><font size="3" style="color: #000000; font-size: 16px">　　《大般涅槃经．卷九菩萨品之十六》《大正藏》第十二册页633中</font></p>
<p style="line-height: 1.5"><font size="3" style="color: #000000; font-size: 16px">　◎欲共女人生，女人为甚恶，<br />
　　能生于热恼，如火害众生。<br />
　　如是欲热恼，过于大猛火，<br />
　　如色大热恼，焚烧众生心。<br />
　　女人坏世间，令善皆尽灭，<br />
　　是地狱因缘，大仙如是说。<br />
　　口善说美言，其心如毒害，<br />
　　诳诈无暂停，女人心无实。<br />
　　须臾起爱心，须臾心不爱，<br />
　　其心不暂停，如电不久住。<br />
　　巧智虚诳人，心贪则亲近，<br />
　　常思乐他人，怀慢情恣态。<br />
　　天人毗舍遮，罗刹龙夜叉，<br />
　　皆为女色缚，女人如恶毒。<br />
　　不念于恩惠，非种姓技术，<br />
　　女人性如风，其心不停息。<br />
　　若见大财富，心则生爱乐，<br />
　　又见衰祸至，厌之而舍弃。<br />
　　若有人亲近，则生爱乐心，<br />
　　见其忧恼至，须臾即舍离。<br />
　　如蜂乐游华，见萎速舍弃，<br />
　　女人亦如是，不悦则舍离。<br />
　　恶心无慈愍，躁扰心不定，<br />
　　为破愚痴人，女人出于世。<br />
　　天中大系缚，无过于女色，<br />
　　女人缚诸天，将至三恶道。<br />
　　若心贪女色，是欲最尤甚，<br />
　　女色欲烧心，后受大苦恼。<br />
　　现在所作业，贪欲自迷心，<br />
　　痴心不能觉，女欲之所迷。<br />
　　爱人既信已，为无量爱缚，<br />
　　忽然便舍离，犹如蛇脱皮。<br />
　　如是女人性，诸方便供养，<br />
　　种种而守护，犹不可从心。<br />
　　女人性如是，其心无诚实，<br />
　　虚诳多奸伪，智者所不信。</font></p>
<p style="line-height: 1.5"><font size="3" style="color: #000000; font-size: 16px">　　《正法念处经．卷二十九》《大正藏》第十七册页169中～下</font></p>
<p style="line-height: 1.5"><font size="3" style="color: #000000; font-size: 16px">　◎有阿罗汉，以天眼彻视，见女人堕地狱中者甚众多。便问佛，何以故？</font></p>
<p style="line-height: 1.5"><font size="3" style="color: #000000; font-size: 16px">　　佛言：用四因缘故。</font></p>
<p style="line-height: 1.5"><font size="3" style="color: #000000; font-size: 16px">　　一者、贪珍宝物衣被，欲多得故。<br />
　　二者、相嫉妒（女人口似相亲，心如冤家）。<br />
　　三者、多口舌（女人口多恶业，出言虚诳）。<br />
　　四者、作姿态淫多，以是故堕地狱中多尔。</font></p>
<p style="line-height: 1.5"><font size="3" style="color: #000000; font-size: 16px">　　《阿含口解十二因缘经》《大正藏》第二十五册页55上</font></p>
<p style="line-height: 1.5"><font size="3" style="color: #000000; font-size: 16px">　◎女人多生饿鬼道中，何以故？女人之性，心多妒嫉，爱人未随，便起妒意，以是因缘，女人多生饿鬼道中。</font></p>
<p style="line-height: 1.5"><font size="3" style="color: #000000; font-size: 16px">　　《正法念处经．卷十六》《大正藏》第十七册页92上</font></p>
<p style="line-height: 1.5"><font size="3" style="color: #000000; font-size: 16px">　◎女人贪欲、嫉妒多故，不及爱人。女人小心轻心，不及爱人，以是因缘，生饿鬼中；乃至嫉妒恶业不失、不坏、不朽，于饿鬼中不能得脱。业尽得脱，从此命终，生畜生中；于畜生中，受遮吒迦鸟身（饿鸟），常患饥渴，受大苦恼。畜生中死（指罪毕之时），生于人中，以余业故，常困饥渴，受苦难穷&hellip;&hellip;</font></p>
<p style="line-height: 1.5"><font size="3" style="color: #000000; font-size: 16px">　　《正法念处经．卷十六》《大正藏》第十七册页93上</font></p>
<p style="line-height: 1.5"><font size="3" style="color: #000000; font-size: 16px">　◎（谨节录重要标题，未全）</font></p>
<p style="line-height: 1.5"><font size="3" style="color: #000000; font-size: 16px">　　女人十恶者，具说难穷，今略言之，令生厌离&hellip;&hellip;十方国土，有女人处，即有地狱。一切障道，此为是苦&hellip;&hellip;女人十恶是：<br />
　　一、贪淫无量无厌。<br />
　　二、嫉妒心如毒蛇。<br />
　　三、谄曲诈亲。<br />
　　四、放逸。<br />
　　五、口多恶业，出言虚诳，实情难得。<br />
　　六、厌背夫主。<br />
　　七、一切女人多怀谄曲，实情难得。<br />
　　八、贪财不顾恩义。<br />
　　九、欲火烧心&hellip;&hellip;女人过患，穷劫难尽，故名欲火烧心。<br />
　　十、女身臭恶，不净常流&hellip;&hellip;破佛净戒，死入地狱、畜生、饿鬼，长劫受苦，无解脱时。</font><br />
<br />
<font style="font-size: 12pt"><font style="color: #000000; font-size: 16px">　　是名女人十种恶业。</font></font><br />
<br />
<font style="font-size: 12pt"><font style="color: #000000; font-size: 16px">　　《净心诫观法．卷上》《大正藏》第四十五册页824上～中</font></font></p>
<p style="line-height: 1.5"><br />
<font style="font-size: 12pt"><font style="color: #000000; font-size: 16px">　◎女人为罪本，能散于资生；若为彼所伏，于乐则何有？<br />
　　女人多谄曲，常怀于嫉妒，乐造作不善，于业得自在。<br />
　　巧言诳于他，常生和合想，无正念思惟，喜赞于欲事&hellip;&hellip;<br />
　　破坏于善法，及损恼众生，为恶道之因，是诸佛所说。<br />
　　口虽出美言，心中常蕴毒，于其所恋慕，其志曾无定&hellip;&hellip;<br />
　　天人阿修罗，夜叉鬼神等，堕于险难中，皆由女人故&hellip;&hellip;<br />
　　女人无慈心，常怀于嫉妒，此非无端由，皆因于男子&hellip;&hellip;<br />
　　女人最险诈，无能过彼者，多作于方便，而希于宠爱&hellip;&hellip;<br />
　　女人极险恶，不念其恩德，彼厄难相临，则生于弃舍。<br />
　　女人心散乱，起种种思惟，能诳诱于他，如蜜和诸毒&hellip;&hellip;<br />
　　余索缚于人，烧斫皆令断；是女索不然，能牵趣恶道&hellip;&hellip;<br />
　　好发巧言词，诳惑而无愧；当知女人者，与冤则无异！</font></font></p>
<p style="line-height: 1.5"><font size="3" style="color: #000000; font-size: 16px">　　《诸法集要经．卷四》《大正藏》第十七册页478中～479中</font></p>
<p style="line-height: 1.5"><font size="3" style="color: #000000; font-size: 16px">　◎女人有九恶法，云何为九？</font></p>
<p style="line-height: 1.5"><font size="3" style="color: #000000; font-size: 16px">　　一者、女人臭秽不净。<br />
　　二者、女人恶口。<br />
　　三者、女人无反覆。<br />
　　四者、女人嫉妒。<br />
　　五者、女人悭嫉。<br />
　　六者、女人多喜游行。<br />
　　七者、女人多嗔恚。<br />
　　八者、女人多妄语。<br />
　　九者、女人所言轻举。<br />
　　是诸比丘，女人有此九法弊恶之行。</font></p>
<p style="line-height: 1.5"><font size="3" style="color: #000000; font-size: 16px">　　《增壹阿含经．卷四十一》《大正藏》第二册页769下</font></p>
<p style="line-height: 1.5"><font size="3" style="color: #000000; font-size: 16px">　◎汝身骨干立，皮肉相缠裹。<br />
　　不净内充满，无一是好物。<br />
　　革囊盛屎尿，九孔常流出。<br />
　　如鬼无所直，何足以自贵？<br />
　　汝身如行厕，薄皮以自覆。<br />
　　智者所弃远，如人舍厕去。<br />
　　若人知汝身，如我所厌恶。<br />
　　一切皆远离，如人避屎坑。<br />
　　汝身自严饰，花香以璎珞。<br />
　　凡夫所贪爱，智者所不惑。<br />
　　汝是不净聚，集诸秽恶物。<br />
　　如庄严厕舍，愚者以为好。<br />
　　汝胁肋著脊，如椽依栋住。<br />
　　五藏在腹内，不净如屎箧。<br />
　　汝身如粪舍，愚夫所保爱。<br />
　　饰以珠璎珞，外好如画瓶。<br />
　　若人欲染空，终始不可著。<br />
　　汝欲来娆我，如蛾自投火。<br />
　　一切诸欲毒，我今已灭尽。<br />
　　五欲已远离，魔网已坏裂。<br />
　　我心如虚空，一切无所著。<br />
　　正使天欲来，不能染我心。</font></p>
<p style="line-height: 1.5"><font size="3" style="color: #000000; font-size: 16px">　　《禅法要解．卷上》《大正藏》第十五册页286下～287上</font></p>
<p style="line-height: 1.5"><font size="3" style="color: #000000; font-size: 16px">　◎夫在家俗女，恚毒多过，佛说邪谄甚于男子，或假涂面首，雕饰姿庄。或绮罗花服，诳诱愚夫。或骄弄唇口，邪眄歌笑。或咨磋吟咏，瞻视转变。或出胸露手，掩面藏头。或缓步徐行，摇身弄影。或开眼闭目，乍悲乍喜。幻惑愚夫，令心妄著，如是妖伪，卒难述尽，凡夫迷醉，皆为所惑。譬如奸贼种种多诈，亦如画瓶储粪诳人，亦如高罗群鸟落之。亦如密网众鱼投之，亦如暗坑盲者陷之，亦如飞蛾见火投之。亦如苍蝇贪乐臭尸。近则失国破家，触则如把毒蛇。外言如蜜，内心如鸩。家贫困苦皆由女人，出外丧身亦由女人，室家不和亦由女人。男女反逆亦由女人，兄弟离散亦由女人，宗亲疏索亦由女人。堕落恶道亦由女人，不生人天亦由女人，障善业道亦由女人。不入圣果亦由女人。如是过患不可具论，众生如是，甚为可怖。常为欲火所烧，而不能离，致受殃苦，尔来不绝也。</font></p>
<p style="line-height: 1.5"><font size="3" style="color: #000000; font-size: 16px">　　《诸经要集．卷七》《大正藏》第五十四册页58下</font></p>
<p style="line-height: 1.5"><font size="3" style="color: #000000; font-size: 16px">　◎书云仲尼称：难养小人与女子，近之则不逊，远之则怨也。</font></p>
<p style="line-height: 1.5"><font size="3" style="color: #000000; font-size: 16px">　　是以经言：妖冶女人，有八十四态。大态有八，慧人所恶。</font></p>
<p style="line-height: 1.5"><font size="3" style="color: #000000; font-size: 16px">　　一者、嫉妒。<br />
　　二者、妄嗔。<br />
　　三者、骂詈。<br />
　　四者、咒诅。<br />
　　五者、镇压。<br />
　　六者、悭贪。<br />
　　七者、好饰。<br />
　　八者、含毒。<br />
　　是为八大态，是故女人，多诸妖媚。<br />
　　愿舍谄邪以求正法。早得出家自利利人。</font></p>
<p style="line-height: 1.5"><font size="3" style="color: #000000; font-size: 16px">　　《诸经要集．卷七》《大正藏》第五十四册页61上</font></p>
<p style="line-height: 1.5"><font size="3" style="color: #000000; font-size: 16px">　◎《增一阿含经》云：宁以火烧铁锥而刺于眼，不以视色兴起乱想。</font></p>
<p style="line-height: 1.5"><font size="3" style="color: #000000; font-size: 16px">　　《法苑珠林．卷七十五》《大正藏》第五十三册页848上</font></p>
<p style="line-height: 1.5"><font size="3" style="color: #000000; font-size: 16px">　◎女为恶根本，能失一切物。<br />
　　若人乐妇女，乐则不可得。<br />
　　一切法中恶，妇女多谄妒。<br />
　　爱人因妇女，能令二世失。&hellip;&hellip;<br />
　　爱人欲染心，妇女令人失。<br />
　　此世未来世，女失第一失。</font></p>
<p style="line-height: 1.5"><font size="3" style="color: #000000; font-size: 16px">　　《正法念处经．卷十四》《大正藏》第十七册页79中～下</font></p>
<p style="line-height: 1.5"><font size="3" style="color: #000000; font-size: 16px">　◎《大智度论》云：女人相者，若得敬待，则令夫心高。若敬待情舍，则令夫心怖。女人如是恒以烦恼忧怖，女人云何可近亲好？</font></p>
<p style="line-height: 1.5"><font size="3" style="color: #000000; font-size: 16px">　　《诸经要集．卷七》《大正藏》第五十四册页61上</font></p>
<p style="line-height: 1.5"><font size="3" style="color: #000000; font-size: 16px">　◎《萨婆多论》云：宁以身分内毒蛇口中，不犯女人。</font></p>
<p style="line-height: 1.5"><font size="3" style="color: #000000; font-size: 16px">　　蛇有三事害人：</font></p>
<p style="line-height: 1.5"><font size="3" style="color: #000000; font-size: 16px">　　有见而害人，<br />
　　有触而害人，<br />
　　有啮而害人。</font></p>
<p style="line-height: 1.5"><font size="3" style="color: #000000; font-size: 16px">　　女人亦有三害：</font></p>
<p style="line-height: 1.5"><font size="3" style="color: #000000; font-size: 16px">　　若见女人，心发欲相，灭人善法。<br />
　　若触女人，身犯中罪，灭人善法。<br />
　　若共交会，身犯重罪，灭人善法。</font></p>
<p style="line-height: 1.5"><font size="3" style="color: #000000; font-size: 16px">　　《诸经要集．卷七》《大正藏》第五十四册页61中</font></p>
<p style="line-height: 1.5"><font size="3" style="color: #000000; font-size: 16px">　◎复有七害：</font></p>
<p style="line-height: 1.5"><font size="3" style="color: #000000; font-size: 16px">　　一者、若为毒蛇所害，害此一身。若为女人所害，害无数身。<br />
　　二者、若为毒蛇所害，害报得无记身。若为女人所害，害善法身。<br />
　　三者、若为毒蛇所害，害五识身。若为女人所害，害六识身。<br />
　　四者、若为毒蛇所害，得入清众。若为女人所害，不与僧同。<br />
　　五者、若为毒蛇所害，得生天上人中，值遇贤圣。若为女人所害，入三恶道。<br />
　　六者、若为毒蛇所害，故得四沙门果。若为女人所害，于八正道无所成益。<br />
　　七者、若为毒蛇所害，人则慈念而救护之。若为女人所害，众共弃舍无心喜乐。<br />
　　以是因缘故，宁以身分内毒蛇口中，终不以此而触女人。</font></p>
<p style="line-height: 1.5"><font size="3" style="color: #000000; font-size: 16px">　　《诸经要集．卷七》《大正藏》第五十四册页61中</font></p>
<p style="line-height: 1.5"><font size="3" style="color: #000000; font-size: 16px">　◎《增一阿含经》云：女人有五力轻慢夫主，云何为五？</font></p>
<p style="line-height: 1.5"><font size="3" style="color: #000000; font-size: 16px">　　一、色力。<br />
　　二、亲族之力。<br />
　　三、田业之力。<br />
　　四、儿力。<br />
　　五、自守力。</font></p>
<p style="line-height: 1.5"><font size="3" style="color: #000000; font-size: 16px">　　是谓女人有此五力，便轻慢夫主。夫有一力，尽覆蔽彼女人，所谓富贵力也。</font></p>
<p style="line-height: 1.5"><font size="3" style="color: #000000; font-size: 16px">　　《诸经要集．卷七》《大正藏》第五十四册页61中</font></p>
<p style="line-height: 1.5"><font size="3" style="color: #000000; font-size: 16px">　◎尔时世尊告诸比丘，女人有五欲想，云何为五？</font></p>
<p style="line-height: 1.5"><font size="3" style="color: #000000; font-size: 16px">　　一、生豪贵之家。<br />
　　二、嫁适富贵之家。<br />
　　三、使我夫主言从语用。<br />
　　四、多有儿。<br />
　　五、在家独得由己。<br />
　　是谓有此五事可欲之想。</font></p>
<p style="line-height: 1.5"><font size="3" style="color: #000000; font-size: 16px">　　《诸经要集．卷七》《大正藏》第五十四册页61下</font></p>
<p style="line-height: 1.5"><font size="3" style="color: #000000; font-size: 16px">　◎以业果报发起欲行，贪著爱人不知厌足。其妇女人，若见爱人，即作美言，瞻视熟视，视已复视，瞻仰观察，意念欲事。面看邪视，欲取他面，齿衔下唇。面作青紫，以欲心故，额上汗流，若安时即不欲起。若复立时，复不欲坐，木枝画地，摇弄两手，或行三步，至第四步，左右瞻看，或在门颊，颦呻出息，委陀屈曲。左手举衣，右手拍髀，又以指爪而刮齿牙，草杖摘齿。手搔脑后，宣露脚胫。呜他儿口，平行而蹶，急视诸方，如是等相。当知妇人欲事以发，厌离弃舍，勿令流转生大暗中。</font></p>
<p style="line-height: 1.5"><font size="3" style="color: #000000; font-size: 16px">　　《诸经要集．卷七》《大正藏》第五十四册页61下～62上</font></p>
<p style="line-height: 1.5"><font size="3" style="color: #000000; font-size: 16px">　◎《阿含口解十二因缘经》云：有阿罗汉，以天眼彻视，见女人堕地狱中者甚多。便问佛。何以故。佛言。用四因缘故。</font></p>
<p style="line-height: 1.5"><font size="3" style="color: #000000; font-size: 16px">　　一、由贪珍宝物衣被欲心多故。</font></p>
<p style="line-height: 1.5"><font size="3" style="color: #000000; font-size: 16px">　　二、由相嫉妒故。</font></p>
<p style="line-height: 1.5"><font size="3" style="color: #000000; font-size: 16px">　　三、由多口舌故。</font></p>
<p style="line-height: 1.5"><font size="3" style="color: #000000; font-size: 16px">　　四、作姿态淫意多故。</font></p>
<p style="line-height: 1.5"><font size="3" style="color: #000000; font-size: 16px">　　以是因缘堕狱多尔。</font></p>
<p style="line-height: 1.5"><font size="3" style="color: #000000; font-size: 16px">　　《诸经要集．卷七》《大正藏》第五十四册页62上</font></p>
<p style="line-height: 1.5"><font size="3" style="color: #000000; font-size: 16px">　◎佛告大王：妖蛊女人有八十四态，大态有八，慧人所恶，何谓为八？</font></p>
<p style="line-height: 1.5"><font size="3" style="color: #000000; font-size: 16px">　　一者、嫉妒。<br />
　　二者、妄嗔。<br />
　　三者、骂詈。<br />
　　四者、咒诅。<br />
　　五者、镇压。<br />
　　六者、悭贪。<br />
　　七者、好饰。<br />
　　八者、含毒。<br />
　　是为八大态。</font></p>
<p style="line-height: 1.5"><font size="3" style="color: #000000; font-size: 16px">　　《法句譬喻经．卷四》《大正藏》第四册页604上</font></p>
<p style="line-height: 1.5"><font size="3" style="color: #000000; font-size: 16px">　◎不简富与贫，无论良与贱。<br />
　　　但令美容貌，便乱女人心。</font></p>
<p style="line-height: 1.5"><font size="3" style="color: #000000; font-size: 16px">　　《根本说一切有部毗奈耶．卷一》《大正藏》第二十三册页632中</font></p>
<p style="line-height: 1.5"><font size="3" style="color: #000000; font-size: 16px">　　秽哉血肉躯，无量诸虫聚；<br />
　　潜伏四大中，其形甚微细。<br />
　　凡夫不觉知，天眼方能觑；<br />
　　静心一返观，男女真儿戏。</font></p>
<p style="line-height: 1.5"><font size="3" style="color: #000000; font-size: 16px">　　业尽情空是真佛，业重情迷是凡夫。<br />
　　业不重不生娑婆，爱不断不生净土。<span style="display: none">&nbsp;</span></font></p>
				                
						</center></div><hr><script charset='utf-8' src='../js/hui.js'></script></body></html> 