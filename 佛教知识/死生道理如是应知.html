<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,死生道理如是应知' />
<link href='../css/3.css' rel='stylesheet' type='text/css'></head><body><hr><center><div class='zw'>死生道理如是应知</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			
							<p style="line-height: 150%"><font style="font-size: 11pt"><font size="3">一.生死道理</font><br />
<br />
<font size="3">[size=14px]　　大般涅槃经卷第二十九、师子吼菩萨品第十一之三中佛说：<br />
　　&ldquo;善男子。如<b>人舍命受大苦</b>时。宗亲围绕。号哭懊恼。其人惶怖，莫知依救。虽有五情，无所知觉。肢节战动，不能自持。身体虚冷，暖气欲尽。见先所修善恶报相。善男子。如日垂没。山陵堆阜。影现东移。理无西逝。众生业果。亦复如是。此阴灭时。彼阴续生。如灯生、闇（暗）灭。灯灭、闇生。善男子。如蜡印印泥。印与泥合。印灭文成。而是蜡印不变在泥。文非泥出。不余处来。以印因缘。而生是文。<b>现在阴灭。中阴阴生</b>。是现在阴。终不变为中阴五阴。中阴五阴。亦非自生。不从余来。因现阴故。生中阴阴。如印印泥。印坏文成。名虽无差。而时节各异。是故我说。中阴五阴。非肉眼见。天眼所见，是（这）中阴中，有三种食：一者思食。二者触食。三者意食。<b>中阴二种</b>：一善业果。二恶业果。因善业故得善觉观。因恶业故得恶觉观。父母交会。判合之时。随业因缘。向受生处。于母生爱，于父生嗔(得男身者；得女身者相反，即与父生爱，与母生嗔)。父精出时，谓是己有。见已心悦，而生欢喜。以是三种烦恼因缘。<b>中阴阴坏，生后五阴</b>。如印印泥。印坏文成。生时诸根。有具不具。具者见色。则生于贪。生于贪故。则名为爱。誑故生贪。是名无明。贪爱、无明。二因缘故。所见境界。皆悉颠倒。无常见常，无我见我。无乐见乐，无净见净。以四倒故，作善恶行。烦恼作业。业作烦恼。是名系缚。以是义故名<b>五阴生</b>&rdquo;<br />
<br />
　　大般涅槃经卷第三十四、迦叶菩萨品第十二之二中有经文：&ldquo;三事和合得受是身。一父、二母、三者中阴。&rdquo;<br />
<br />
　　大般涅槃经卷第三十九、憍陈如品第十三之一中一梵志问佛：&ldquo;若人舍身，未得后身。中间寿命，谁为因缘？佛言：梵志。无明与爱而为因缘。是无明、爱二因缘故，寿命得住。&rdquo;<br />
<br />
　　瑜伽师地论卷第一、本地分中意地第二之一中说：<br />
　　&ldquo;三处现前得入母胎。彼即于中有处。自见与己同类有情为嬉戏等。于所生处起希趣欲。彼于尔时见其父母共行邪行所出精血而起颠倒。起颠倒者。谓见父母为邪行时。不谓父母行此邪行。乃起倒觉见己自行。见自行已便起贪爱。若当欲为女。彼即于父便起会贪。若当欲为男。彼即于母起贪亦尔。乃往逼趣。若女于母欲其远去。若男于父心亦复尔。生此欲已。或唯见男或唯见女。如如渐近彼之处所。如是如是渐渐不见父母余分。唯见男女根门。即于此处便被拘碍。<b>死生道理如是应知</b>。若薄福者。当生下贱家。彼于死时及入胎时。便闻种种纷乱之声。及自妄见入于丛林竹竺二韦芦竺二狄等中。若多福者。当生尊贵家。彼于尔时便自闻有寂静美妙可意音声。及自妄见升宫殿等可意相现。&rdquo;<br />
<br />
　　大宝积经卷第五十五、佛为阿难说处胎会第十三中佛说：&ldquo;如是中阴欲受胎时。先起二种颠倒之心。云何为二。所谓父母和合之时。若是男者。于母生爱。于父生嗔。父流胤时谓是己有。若是女者。于父生爱。于母生嗔。母流胤时亦谓己有。若不起此嗔爱心者。则不受胎。<br />
　　复次阿难。云何得入母胎。所谓父母起爱染心。月期调顺中阴现前。无有如上众多过患。业缘具足便得入胎。如是中阴欲入胎时。复有二种。云何为二。一者无有福德。二者有大福德。其无福者觉观心起。所见境界便作是念。我今值遇风寒阴雨。大众愦闹、众威来逼，便生恐怖。我今应当入于草室及以叶室。或隐墙根。或入山泽丛林窟穴。复更生于种种诸想。随其所见便入母胎。大福德者亦生是念。我今值遇风寒阴雨。大众愦闹、众威来逼亦生恐怖。即上高楼。或登大阁。或入殿堂及以床座。亦生诸余种种之想。随其所见便入母胎。佛告阿难。如是<b>中阴初受胎时名歌罗逻。皆依父母不净及过去业而得受身</b>。如是之业及以父母诸缘之中各不自生。和合力故而便受身。譬如以器盛酪及人绳等即便出苏。诸缘之中皆不可得。和合力故苏乃得生。歌罗逻身亦复如是。因缘力故便得受胎。<br />
　　或<b>于先世造诸恶业。于诸资具悭贪吝惜不肯惠施。或复不受父母师长教诲。由是业故而得种种不如意身</b>。若以长大肥白柔软之身为端正者。而便受得短小瘦黑坚鞕之身。若以短小瘦黑坚鞕之身为端正者。而便受得长大肥白柔软之身。若于其身支分之中。高下多少疏密为端正者。而便受得无有高下疏密不具足身。或复受得聋盲喑哑手足挛躄诸根不具。所有音声人不喜闻。其身丑陋犹如饿鬼。以恶业故而受种种不如意身。父母亲属尚不喜见。况复余人。<b>若于前世造十善业。好行惠施。无有悭贪谄诳之心。父母师长所有言教即皆信受。以是因缘若得为人。则不受于如上诸恶业身。而便获得种种殊妙之身。颜容端正诸相具足。所有言音而为众人之所爱乐。是故当知由善业故。便得如是胜妙果报</b>。阿难如是之身。<b>若是男者蹲居母腹右胁而坐。两手掩面向脊而住。若是女者蹲居左胁两手掩面背脊而住</b>。生藏之下熟藏之上。内热煎煮。五处系缚如在革囊。其母多食。或复少食。甘食涩食。干食腻食。辛碱苦醋冷热之食。或复淫欲。急行跳踯久卧久坐。皆受苦恼。是故当知处母胎时。有如是等众苦逼迫。我今略说人中尚尔。何况地狱难可为喻。<b>谁有智者于生死海当乐此身</b>？&rdquo;　　<br />
　　<br />
　　大般涅槃经卷第二十九、师子吼菩萨品第十一之三中佛说：&ldquo;是人若得亲近于佛及佛弟子、诸善知识，便得闻受十二部经，以闻法故，观善境界，观善境界故，得大智慧。大智慧者。名正知见。得知见故。于生死中而生悔心。生悔心故，不生欢乐。不生欢乐故，能破贪心。破贪心故，修八圣道。修八圣道故，得无生死。<b>无生死故，名得解脱</b>。如火不遇薪，名之为灭。灭生死故。名为灭度。以是义故。名<b>五阴灭</b>。&rdquo;</font></font><br />
<br />
<font size="3">[size=14px]　　二.如来证涅槃　永断于生死　　　<br />
<br />
　　大方广佛华严经卷第五十五、离世间品第三十八之三中有经文：&ldquo;菩萨求一切法皆<b>无所得，如是出生阿耨多罗三藐三菩提</b>&rdquo;。<br />
<br />
　　大般涅槃经卷第二十三、光明遍照高贵德王菩萨品第十之三中有经文：&ldquo;以自在故得一切法。如来之心亦无得想。何以故？无所得故。若是有者，可名为得。实无所有，云何名得？若使如来计有得想。是则诸佛不得涅槃。<b>以无得故，名得涅槃</b>&rdquo;。<br />
<br />
　　大般涅槃经卷第二十二、光明遍照高贵德王菩萨品第十之二有偈说：&ldquo;如来证涅槃 永断于生死&rdquo;。<br />
<br />
　　大般涅槃经卷第二十八、师子吼菩萨品第十一之二中：&ldquo;师子吼菩萨言。世尊。如佛所说见于如来及以佛性。是义云何。世尊。如来之身<b>无有相貌</b>。非长非短非白非黑。无有方所不在三界。非有为相非眼识识。云何可见。佛性亦尔。佛言。善男子。佛身二种。一者常。二者无常。无常者为欲度脱一切众生方便示现。是名眼见。常者如来世尊<b>解脱之身</b>。亦名眼见，亦名闻见。&rdquo;<br />
　　<br />
　　大般涅槃经卷第三十四、迦叶菩萨品第十二之二中有经文：&ldquo;尔时世尊复告迦叶：善男子。如来身者是常住身。不可坏身。金刚之身。非杂食身。即是<b>法身</b>。&rdquo;<br />
<br />
　　如来虽是无相法身，但与梦中常为我们受施。<br />
<br />
　　大般涅槃经卷第二十二、光明遍照高贵德王菩萨品第十之二中佛说：&ldquo;善男子。譬如良师教诸弟子。诸弟子中有受教者心不造恶。菩萨摩诃萨修大涅槃微妙经典。亦复如是心不造恶。善男子。譬如世间有善咒术。若有一闻却后七年不为一切毒药所中蛇不能螫。若有诵者乃至命尽无有众恶。善男子。是大涅槃。亦复如是。若有众生一经耳者却后七劫不堕恶道。若有书写读诵解说思惟其义。必得阿耨多罗三藐三菩提净见佛性。如彼圣王得甘露味。善男子。是大涅槃有如是等无量功德。善男子。若有人能书写是经读诵解说为他敷演思惟其义。当知是人真我弟子善受我教。是我所见，我之所念，是人谛知我不涅槃。随如是人所住之处若城邑聚落山林旷野房舍田宅楼阁殿堂。我亦在中常住不移，我于是人常作受施。或作比丘比丘尼优婆塞优婆夷婆罗门梵志贪穷乞人。</font><br />
[size=14px]<br />
<font size="3">　　云何当令是人得知如来受其所施之物。善男子。是人或于夜卧梦中梦见佛像。或见天像、沙门之像、国王圣王师子王像、莲花形像、优昙花像。或见大山或大海水。或见日月或见白象及白马像。或见父母得花、得果金银琉璃颇梨等宝五种牛味。尔时当知。即是<b>如来受其所施</b>。寤已喜乐寻得种种所须之物。心不念恶乐修善法。善男子。是大涅槃悉能成就如是无量阿僧祇等不可思议无边功德。&rdquo;</font><br />
<br />
<font size="3">　　三.非为贪身而为善法<br />
<br />
　　《楞严经》有经文：&ldquo;见性实我，而身非我&rdquo;<br />
<br />
　　大般涅槃经卷第三十七、迦叶菩萨品第十二之五中有经文：<br />
　　&ldquo;譬如坏器即易破坏。众生受身亦复如是。既<b>受身已是众苦器</b>。譬如大树花果繁茂众鸟能坏。如多干草小火能焚。众生受身为苦所坏亦复如是。&rdquo;<br />
<br />
　　大般涅槃经卷第三十一、师子吼菩萨品第十一之五中有经文：<br />
　　&ldquo;一切众生身亦如是。内有风冷，身即受害。善男子。譬如芭蕉，生实则枯。一切众生身亦如是。善男子。亦如芭蕉，内无坚实。一切众生身亦如是。善男子。如蛇、鼠、狼各各相于，常生怨心。众生四大亦复如是。善男子。譬如鹅王。不乐冢墓。菩萨亦尔，于身冢墓亦不贪乐。善男子。如旃陀罗七世相继，不舍其业。是故为人之所轻贱。是身种子亦复如是。种子精血，究竟不净。以不净故，诸佛菩萨之所轻呵。善男子。是身不如摩罗耶山，生于栴檀。亦不能生优钵罗花、芬陀利花、瞻婆花、摩利迦花、婆师迦花。九孔常流，脓血不净。生处臭秽，丑陋可恶。常与诸虫共在一处。善男子。譬如世间虽有上妙清净园林，死尸于中，则为不净。众共舍之，不生爱着。色界亦尔，虽复净妙，<b>以有身故，诸佛菩萨悉共舍之</b>。&rdquo;</font><br />
<br />
<font size="3">[size=14px]　　大般涅槃经卷第十二、圣行品第七之二中有经文：<br />
　　&ldquo;<b>世间众生颠倒覆心。贪着生相，厌患老死。迦叶。菩萨不尔。观其初生已见过患</b>。迦叶。如有女人入于他舍。是女端正、颜貌、瓌丽。以好璎珞，庄严其身。主人见已，即便问言：汝字何等？系属于谁？女人答言：我身即是功德大天。主人问言：汝所至处，为何所作？女人答言：我所至处，能与种种金银、琉璃、颇梨、真珠、珊瑚、虎珀、车[(王*巨)/木]、马瑙、象马、车乘、奴婢、仆使。主人闻已，心生欢喜，踊跃无量。我今福德故，令汝来至我舍宅。即便烧香、散花、供养、恭敬、礼拜。复于门外，更见一女。其形丑陋，衣裳弊坏，多诸垢腻。皮肤皴裂，其色艾白。见已问言：汝字何等？系属谁家？女人答言：我字黑闇。复问：何故名为黑闇？女人答言：我所行处，能令其家所有财宝一切衰秏。主人闻已，即持利刀作如是言：汝若不去，当断汝命。女人答言：汝甚愚痴，无有智慧。主人问言：何故名我痴、无智慧？女人答言：汝舍中者即是我姊。我常与姊，进止共俱。汝若驱我，亦当驱彼。主人还入，问功德天。外有一女，云是汝妹，实为是不？功德天言：实是我妹。我与此妹，行住共俱，未曾相离。随所住处，我常作好，彼常作恶。我常利益，彼常作衰。若爱我者，亦应爱彼。若见恭敬，亦应敬彼。主人即言：若有如是好恶事者。我俱不用，各随意去。是时二女，俱共相将还其所止。尔时主人见其还去。心生欢喜，踊跃无量。是时二女复共相随至一贫家。贫人见已，心生欢喜，即请之言：从今已去，愿汝二人常住我家。功德天言：我等先以为他所驱。汝复何缘俱请我住？贫人答言：汝今念我。我以汝故，复当敬彼。是故俱请，令住我家。迦叶。<b>菩萨摩诃萨亦复如是。不愿生天。以生当有老、病、死故。是以俱弃，曾无爱心。凡夫愚人，不知老、病、死等过患。是故贪受生、死二法</b>。复次迦叶。如婆罗门幼稚童子，为饥所逼。见人粪中有庵罗果，即便取之。有智见已，呵责之言。汝婆罗门，种姓清净。何故取是粪中秽果？童子闻已，赧然有愧。即答之言：我实不食，为欲洗净，还弃舍之。智者语言：汝大愚痴，若还弃者，本不应取。善男子，<b>菩萨摩诃萨亦复如是。于此生分，不受、不舍。如彼智者呵责童子。凡夫之人欣生、恶死。如彼童子，取果还弃</b>。复次迦叶。譬如四衢道头有人。器盛满食，色香味具，而欲卖之。有人远来，饥虚羸乏。见其饭食，色香味具，即指之言：此是何物？食主答言：此是上食，色香味具。若食此食，得色得力。能除饥渴，得见诸天。唯有一患。所谓：命终。是人闻已，即作是念：我今不用色力见天。亦不用死，即作是言：食是食已，若命终者。汝今何用于此卖之？食主答言：有智之人终不肯买。唯有愚人不知是事。多与我价，贪而食之。善男子。<b>菩萨摩诃萨亦复如是。不愿生天，得色得力，见于诸天。何以故？以其不免诸苦恼故。凡夫愚痴，随有生处，皆悉贪爱。以其不见老病死故</b>。复次善男子。譬如毒树。根亦能杀。茎亦能杀。皮、花、果实悉亦能杀。善男子。二十五有受生之处所受五阴亦复如是。一切能杀。复次迦叶。譬如粪秽，多少俱臭。善男子。生亦如是。设寿八万，下至十岁，俱亦受苦。复次迦叶。譬如崄岸，上有草覆。于彼岸边多有甘露。若有食者，寿天千年，永除诸病，安隐快乐。凡夫愚人贪其味故，不知其下有大深坑。即前欲取，不觉脚跌，堕坑而死。智者知已，舍离远去。善男子。菩萨摩诃萨亦复如是。尚不欲受天上妙食。况复人中。凡夫之人乃于地狱，吞啖铁丸。况复人天上妙肴馔而不能食？迦叶。以如是喻、及余无量无边譬喻。<b>当知是生实为大苦</b>。迦叶。是名菩萨摩诃萨住于大乘大涅槃经观于生苦。&rdquo;<br />
<br />
　　大方广佛华严经卷第五十四、离世间品第三十八之二中有经文：&ldquo;菩萨摩诃萨知一切众生生<b>本无有生</b>，了达<b>受生不可得</b>故&rdquo;。<br />
<br />
　　大般涅槃经卷第二十二、北凉天竺三藏昙无谶译、光明遍照高贵德王菩萨品第十之二中有经文：<br />
　　&ldquo;菩萨摩诃萨自观其身。如病如疮、如痈如怨。如箭入体，是大苦聚。悉是一切诸恶根本。是身虽复不净如是。菩萨犹故瞻视将养。何以故。<b>非为贪身，而为善法</b>故。为于涅槃不为生死。为常乐我净，不为无常、无乐我净。为菩提道，不为有道。为于一乘，不为三乘。为三十二相八十种好微妙之身。不为乃至非有想、非无想身。为法轮王，不为转轮王。</font><br />
<br />
　　[size=14px]善男子。菩萨摩诃萨常当护身。何以故。若不护身命，则不全命。若不全，则不能得书写是经，受持读诵。为他广说，思惟其义。是故菩萨应善护身。以是义故。菩萨得离一切恶漏。善男子。如欲渡者应善护栰。临路之人善护良马。田夫种植善护粪秽。如为差毒善护毒蛇。如人为财护旃陀罗。为坏贼故将护健儿。亦如寒人爱护于火。如癞病者求于毒药。菩萨摩诃萨亦复如是。虽见是身无量不净具足充满。为欲受持大涅槃经故。犹好将护不令乏少。<br />
<br />
[size=14px]　　菩萨摩诃萨。观于恶象及恶知识等无有二。何以故。俱坏身故。菩萨摩诃萨于恶象等心无怖惧。于恶知识生畏惧心。何以故。是恶象等唯能坏身不能坏心。恶知识者二俱坏故。是恶象等唯坏一身。恶知识者坏无量善身、无量善心。是恶象等唯能破坏不净臭身。恶知识者能坏净身及以净心。是恶象等能坏肉身。恶知识者坏于法身。为恶象杀不至三恶。为恶友杀必至三恶。是恶象等但为身怨。恶知识者为善法怨。是故菩萨常当远离诸恶知识。如是等漏，凡夫不离是故生漏。菩萨离之则不生漏。菩萨如是尚无有漏。况于如来。是故非漏。<br />
[size=14px]<br />
<font size="3">[size=14px] 云何亲近漏。一切凡夫受取衣食、卧具、医药。为身心乐求如是物，造种种恶。不知过未轮回三趣。是故名漏。菩萨摩诃萨见如是过则便远离。若须衣时即便受取。<b>不为身故但为于法</b>。不长憍慢，心常卑下。不为严饰，但为羞耻。障诸寒暑、恶风恶雨、恶虫蚊虻、蝇蚤蝮螫。<b>虽受饮食心无贪着</b>。不为身故，常为正法。不为肌肤，但为众生。不为憍慢，为身力故。不为怨害，为治肌疮。虽得上味，心无贪着，受取房舍亦复如是。贪慢之结不令居心。为菩提舍，遮止结贼。障恶风雨故，受屋舍。求医药者心无贪慢。<b>但为正法，不为寿命，为常命故</b>。<br />
<br />
[size=14px]　　善男子。如人病疮。为苏麨涂。以衣裹之。为出脓血，苏麨涂拊。为疮愈故以药坌之。为恶风故在深屋中。菩萨摩诃萨亦复如是。观身是疮故，以衣覆。为九孔脓，求索饮食。为恶风雨，取受房舍。为四毒发，求觅医药。菩萨受取四种供养。<b>为菩提道，非为寿命</b>。何以故。菩萨摩诃萨作是思惟。我若不受是四供养，身则磨灭，不得坚牢。若不坚牢，则不忍苦。若不忍苦，则不能得修习善法。若能忍苦，则得修习无量善法。我若不能堪忍众苦。则于苦受，生嗔恚心。于乐受中，生贪着心。若求乐不得，则生无明。是故凡夫于四供养生于有漏。菩萨摩诃萨<b>能深观察不生于漏</b>。是故菩萨名为<b>无漏</b>。&rdquo;</font><br />
<br />
<font size="3">四.弃生灭　守真常<br />
<br />
[size=14px]　　1.弃生灭　守真常</font></p>
<br />
<br />
<div align="left"><font size="3">[size=10]　　众生的贪爱之念受五阴色身，佛菩萨的愿力与众生的业力等因缘世界得以成就，也就是说，众生的色身和物质世界都是妙明真心的产物，众生不知这一实相，去追逐心产生的物，而不知证回自己的妙明真心，那妙明真心是什么样呢？</font></div>
<br />
<div align="left">[size=10]</div>
<div align="left"><font size="3">[size=10]<font face="宋体">　　六祖慧能大师见性</font></font>[size=10]<font face="宋体">后告诉我们</font>[size=10]<font face="宋体">：&ldquo;</font>[size=10]<font face="宋体">菩提自性，本自清净&rdquo;；又说：&ldquo;</font>[size=10]<font face="宋体">何其自性本自清净、何其自性本不生灭、</font>[size=10]<font face="宋体">何其自性本自具足、</font>[size=10]<font face="宋体">何其自性本不动摇</font>[size=10]<font face="宋体">、何其自性能生万法</font>[size=10]&rdquo;<font face="宋体">。</font></div>
<br />
<div align="left"><font size="3">[size=10]<font face="宋体">　　大佛顶首楞严经卷一中有经文&ldquo;</font></font>[size=10]<b><font face="宋体">此心即应离诸一切色、香、味、触诸尘事业别有全性</font></b>[size=10]<font face="宋体">。如汝今者承听我法，此则因声而有分别。纵灭一切见、闻、觉、知，内守幽闲，犹为法尘分别影事。我非敕汝执为非心，但汝于心微细揣摩，</font>[size=10]<b><font face="宋体">若离前尘有分别性，即</font></b>[size=10]<b><font face="宋体"><font color="#ff0000">真汝心</font></font></b>[size=10]<font face="宋体">；</font>[size=10]<b><font face="宋体">若分别性离尘无体，斯则前尘分别影事</font></b>[size=10]<font face="宋体">。尘非常住，若变灭时，此心则同龟毛、兔角，则汝法身同于断灭，其谁修证无生法忍&rdquo;？</font></div>
<div align="left">&nbsp;</div>
<div align="left">&nbsp;</div>
<div align="left"><font size="3">[size=10]<font face="宋体">　　大佛顶首楞严经卷二中有经文：&ldquo;</font></font>[size=10]<b><font face="宋体">色心诸缘及心所使、</font></b>[size=10]<b><font face="宋体">诸所缘法，<font color="#ff0000">唯心所现</font></font></b>[size=10]<b><font face="宋体">；汝身、汝心，皆是妙明真精妙心中所现</font></b>[size=10]<b><font face="宋体">物</font></b>[size=10]<b><font face="宋体">。云何汝等遗失本妙圆妙明心宝明妙性、认悟中迷？晦昧为空；空晦暗中结暗为色；色杂妄想，想相为身；聚缘内摇，趣外奔逸，昏扰扰相以为心性。一迷为心，决定惑为色身之内，不知色身外洎山河虚空大地，咸是妙明真心中</font></b>[size=10]<b><font face="宋体"><font color="#ff0000">物</font></font></b>[size=10]<font face="宋体">。譬如澄清百千大海，弃之、唯认一浮沤体目为全潮，穷尽瀛渤。汝等即是迷中倍人！如我垂手等无差别，</font>[size=10]<b><font face="宋体">如来说为可怜愍者</font></b>[size=10]<font face="宋体">。&rdquo;</font></div>
<div align="left">&nbsp;</div>
<div align="left">&nbsp;</div>
<div align="left"><font size="3">[size=10]<font face="宋体">　　楞严经卷二中有经文：&ldquo;</font></font>[size=10]<b><font face="宋体">见性实我，而身非我</font></b>[size=10]<font face="宋体">。&rdquo;</font></div>
<div align="left">&nbsp;</div>
<div align="left">&nbsp;</div>
<div align="left">&nbsp;</div>
<div align="left"><font size="3">[size=10]<font face="宋体">　　楞严经卷一中有经文：&ldquo;</font></font>[size=10]<b><font face="宋体">见性是心</font></b>[size=10]<font face="宋体">非眼&rdquo;。</font></div>
<div align="left">&nbsp;</div>
<div align="left">&nbsp;</div>
<div align="left"><font size="3">[size=10]<font face="宋体">　　大方广佛华严经卷第五十五、离世间品第三十八之三中有经文：&ldquo;</font></font>[size=10]<b><font face="宋体">阿耨多罗三藐三菩提以心为本，心若清净，则能圆满一切善根，于佛菩提必得自在，欲成阿耨多罗三藐三菩提随意即成</font></b>[size=10]<font face="宋体">。&rdquo;</font></div>
<br />
<div align="left"><font size="3">[size=10]<font face="宋体">　　大佛顶首楞严经卷一</font></font>[size=10]<font face="宋体">中有经文：&ldquo;</font>[size=10]<font face="宋体">一切众生从无始来生死相续，皆由</font>[size=10]<b><font face="宋体">不知常住真心性净明体，用诸妄想，此想不真故有轮转</font></b>[size=10]<font face="宋体">。</font>[size=10]&rdquo;</div>
<br />
<div align="left"><font size="3">[size=10]<font face="宋体">　　此品中还有经文：&ldquo;</font></font>[size=10]<font face="宋体">一切众生，从无始来种种颠倒，业种自然如恶叉聚。诸修行人，不能得成无上菩提乃至别成声闻、缘觉，及成外道、诸天魔王及魔眷属，皆由不知二种根本错乱修习；犹如煮沙欲成嘉馔，纵经尘劫终不能得。云何二种？阿难！一者、无始生死根本，则汝今者与诸众生用攀缘心为自性者。二者、无始菩提、涅槃元清净体，则汝今者识精元明，能生诸缘、</font>[size=10]<b><font face="宋体">缘所遗者</font></b>[size=10]<font face="宋体">。（除了因缘生以外余下的）由诸众生</font>[size=10]<b><font face="宋体">遗此本明，虽终日行而不自觉，枉入诸趣</font></b>[size=10]<font face="宋体">。</font>[size=10]&rdquo;</div>
<br />
<div align="left"><font size="3">[size=10]<font face="宋体">　　大佛顶首楞严经卷七中有经文：</font></font><br />
[size=10]<font face="宋体">　　佛言：&ldquo;阿难当知！妙性圆明离诸名相，</font>[size=10]<b><font face="宋体"><font color="#ff0000">本来无有世界、众生</font></font></b>[size=10]<font face="宋体">。</font>[size=10]<b><font face="宋体">因妄有生，因生有灭，</font></b>[size=10]<b><font face="宋体"><font color="#ff0000">生灭名妄，灭妄名真</font></font></b>[size=10]<font face="宋体">。&rdquo;</font></div>
<div align="left">&nbsp;</div>
<div align="left">&nbsp;</div>
<div align="left"><font size="3">[size=10]<font face="宋体">　　大般涅槃经卷第三十九</font></font>[size=10]<font face="宋体">、</font>[size=10]<font face="宋体">憍陈如品第十三之一</font>[size=10]<font face="宋体">中有经文：&ldquo;</font>[size=10]<font face="宋体">若观色乃至识是</font>[size=10]<b><font face="宋体">无常者</font></b>[size=10]<font face="宋体">。当知是人</font>[size=10]<b><font face="宋体">获得常法</font></b>[size=10]<b>&rdquo;<font face="宋体">。</font></b></div>
<div align="left">&nbsp;</div>
<div align="left">&nbsp;</div>
<div align="left"><font size="3">[size=10]<font face="宋体">　　大佛顶首楞严经卷二</font></font>[size=10]<font face="宋体">中有经文：&ldquo;</font>[size=10]<b><font face="宋体">若能</font></b>[size=10]<b><font face="宋体">远离</font></b>[size=10]<b><font face="宋体">诸和合缘及不和合，则复灭除诸</font></b>[size=10]<b><font face="宋体">生死因</font></b>[size=10]<b><font face="宋体">；</font></b>[size=10]<b><font face="宋体">圆满菩提不生灭性，清净本心本觉常住</font></b>[size=10]<font face="宋体">。</font>[size=10]&rdquo;</div>
<br />
<div align="left"><font size="3">[size=10]<font face="宋体">　　大佛顶首楞严经卷四有经文&ldquo;以诸众生从无始来，</font></font>[size=10]<b><font face="宋体">循诸色、声逐念流转，曾不开悟性净妙常。不循所常，逐诸生灭，由是生生杂染流转。若</font></b>[size=10]<b><font face="宋体"><font color="#ff0000">弃生灭，守于真常</font></font></b>[size=10]<b><font face="宋体">，常光现前，根、尘、识心应时销落。想想为尘，识情为垢，二俱远离；则汝法眼应时清明，云何不成无上知觉</font></b>[size=10]&rdquo;<font face="宋体">？</font></div>
<div align="left">&nbsp;</div>
<div align="left"><font face="宋体"><font size="3">[size=10][size=10]　　2.</font>[size=10]<font face="宋体">使汝轮转生死唯汝六根</font></font>[size=10]<font face="宋体">，</font>[size=10]<font face="宋体">令汝</font>[size=10]<font face="宋体">证无上菩提</font>[size=10]<font face="宋体">亦汝六根</font></div>
<br />
<div align="left">[size=10]<font face="宋体"><font size="3">　　佛告诉我们：众生用眼耳鼻舍身意六根接触色声香味触法六尘境时，所产生的见闻觉知，非是自己妙明真心。为什么这么说呢？因为眼耳鼻舍身意六根所产生的见闻觉知，是建立在外面色声香味触法六尘的基础上的，而色声香味触法六尘本身就是无常的，在无常的六尘基础上产生的见闻觉知自然也非真实。众生本有的妙明真心所据有的见闻觉知才是真觉，由于众生不知六根、六尘及其产生的六识皆是虚妄，但却长期应用，使自己本有的妙明真心、清净真如自性不能显现出来。如果能够舍妄，于十八界任选一门，入于无妄，则六知根一时即可清净，内莹即可发光。</font></font></div>
<br />
<div align="left">[size=10]</div>
<div align="left"><font size="3">[size=10]<font face="宋体">　　大佛顶首楞严经卷四中，佛说：</font></font><br />
[size=10]<font face="宋体">　&ldquo;</font>[size=10]<b><font face="宋体">众生迷闷，背觉合尘，故发尘劳，有世间相</font></b>[size=10]<b><font face="宋体">；我以妙明不灭不生，合如来藏，而如来藏，唯妙觉明，圆照法界，是故于中一为无量、无量为一，小中现大、大中现小，不动道场遍十方界，身含十方无尽虚空，于一毛端现宝王刹，坐微尘里转大法轮。</font></b>[size=10]<b><font face="宋体">灭尘合觉</font></b>[size=10]<b><font face="宋体">，故发真如妙觉明性。......</font></b>[size=10]<font face="宋体">欲发菩提心，于菩萨乘生大勇猛，决定弃捐诸有为相，</font>[size=10]<b><font face="宋体">应当审详烦恼根本</font></b>[size=10]<font face="宋体">。此无始来发业润生，谁作谁受？阿难！汝修菩提，若不审观烦恼根本，则不能知虚妄根尘何处颠倒？处尚不知，云何降伏取如来位？阿难！汝观世间解结之人，不见所结，云何知解？不闻虚空被汝隳裂。何以故？空无形相无结、解故。则汝现前</font>[size=10]<b><font face="宋体">眼、耳、鼻、舌及与身、心，</font></b>[size=10]<b><font face="宋体">六为贼媒，自劫家宝</font></b>[size=10]<b><font face="宋体">；由此无始众生世界生缠缚故，于器世间不能超越</font></b>[size=10]<font face="宋体">。......阿难！汝今欲逆生死欲流，返穷流根至不生灭；当验此等六受用根，谁合、谁离？谁深、谁浅？谁为圆通？谁不圆满？若能于此悟圆通根，逆彼无始织妄业流，得循圆通；与不圆根日劫相倍。我今备显六湛圆明本所功德，数量如是。随汝详择其可入者，吾当发明令汝增进。十方如来于十八界一一修行，皆得圆满无上菩提。于其中间，亦无优劣。但汝下劣，未能于中圆自在慧；故我宣扬，令汝但</font>[size=10]<b><font face="宋体">于一门深入，入一无妄，彼六知根一时清净</font></b>[size=10]<font face="宋体">......汝但不循动静、合离、恬变、通塞、生灭、明暗，如是十二诸有为相；随拔一根，脱黏内伏，伏归元真，发本明耀，耀性发明，诸余五黏应拔圆脱，不由前尘所起知见。明不循根，寄根明发，由是六根互相为用。阿难！汝岂不知今此会中，</font>[size=10]<b><font face="宋体">阿那律陀无目而见；跋难陀龙无耳而听；殑伽神女非鼻闻香；骄梵钵提异舌知味；舜若多神无身觉触，如来光中映令暂现，既为风质，其体元无；诸灭尽定得寂声闻，如此会中摩诃迦叶，久灭意根，圆明了知不因心念。阿难！今汝</font></b>[size=10]<b><font face="宋体">诸根若圆拔已，内莹发光</font></b>[size=10]<b><font face="宋体">；如是浮尘及器世间诸变化相，如汤销冰，应念化成无上知觉</font></b>[size=10]<font face="宋体">。&rdquo;</font></div>
<br />
<div align="left"><font size="3">[size=10]<font face="宋体">　　大佛顶首楞严经卷五中有经文：&ldquo;阿难！汝欲识知俱生无明，</font></font>[size=10]<b><font face="宋体">使汝轮转生死结根，唯汝</font></b>[size=10]<b><font face="宋体">六根</font></b>[size=10]<b><font face="宋体">更无他物。汝复欲知无上菩提，令汝速证安乐解脱寂静妙常，亦汝</font></b>[size=10]<b><font face="宋体">六根</font></b>[size=10]<b><font face="宋体">更非他物</font></b>[size=10]&rdquo;<font face="宋体">！阿难虽闻如是法音，心犹未明，稽首白佛：&ldquo;云何令我生死轮回，安乐妙常，同是六根更非他物&rdquo;？佛告阿难：&ldquo;根、尘同源，縳、脱无二，识性虚妄，犹如空华。阿难！由尘发知，因根有相，相见无性同于交芦。是故汝今，</font>[size=10]<b><font face="宋体">知见立知即无明本；知见无见斯即涅槃无漏真净</font></b>[size=10]<font face="宋体">。</font>[size=10]...<font face="宋体">阿难！随汝心中选择六根，根结若除，尘相自灭；诸妄销亡，不真何待！阿难！吾今问汝：此劫波罗巾六结现前，同时解萦得同除不&rdquo;？&ldquo;不也，世尊！是结本以次第绾生，今日当须次第而解。六结同体，结不同时，则结解时云何同除&rdquo;？佛言：&ldquo;</font>[size=10]<b><font face="宋体">六根解除，亦复如是。此根初解，</font></b>[size=10]<b><font face="宋体">先得人空</font></b>[size=10]<b><font face="宋体">；空性圆明，成法解脱；</font></b>[size=10]<b><font face="宋体">解脱法已俱空、不生</font></b>[size=10]<b><font face="宋体">，是名菩萨从三摩地得</font></b>[size=10]<b><font face="宋体">无生忍</font></b>[size=10]<font face="宋体">。</font></div>
<div align="left"><br />
<font size="3">[size=10]<font face="宋体">　　尔时、世尊普告众中诸大菩萨及诸漏尽大阿罗汉：&ldquo;汝等菩萨及阿罗汉，生我法中得成无学。吾今问汝：最初发心</font></font>[size=10]<b><font face="宋体">悟十八界，谁为圆通？从何方便入三摩地</font></b>[size=10]&rdquo;<font face="宋体">？</font></div>
<br />
<div align="left">&nbsp;</div>
<div align="left"><font size="3">[size=10]<font face="宋体">　　优波尼沙陀即从座起，顶礼佛足而白佛言；&ldquo;我亦观佛最初成道，</font></font>[size=10]<b><font face="宋体">观不净相，生大厌离，悟诸色性，以从不净、白骨、微尘归于虚空；</font></b>[size=10]<b><font face="宋体">空色二无</font></b>[size=10]<b><font face="宋体">，成无学道</font></b>[size=10]<font face="宋体">。如来印我名尼沙陀。尘色既尽，妙色密圆，我</font>[size=10]<b><font face="宋体">从色相得阿罗汉</font></b>[size=10]<font face="宋体">。佛问圆通，如我所证色因为上&rdquo;。</font></div>
<br />
<div align="left">&nbsp;</div>
<div align="left"><font size="3">[size=10]　&ldquo;</font>[size=10]<font face="宋体">憍梵钵提即从座起，顶礼佛足而白佛言：&ldquo;我有口业，于过去劫轻弄沙门，世世生生有牛齝病。如来示我</font>[size=10]<b><font face="宋体">一味清净心地法门</font></b>[size=10]<font face="宋体">，我得灭心入三摩地，观味之知非体非物，应念得超世间诸漏。内脱身心，外遗世界，</font>[size=10]<b><font face="宋体">远离三有，如鸟出笼；离垢销尘，法眼清净，成阿罗汉</font></b>[size=10]<font face="宋体">，如来亲印登无学道。佛问圆通，如我所证，还味旋知斯为第一&rdquo;！</font></div>
<br />
<div align="left">&nbsp;</div>
<div align="left"><font size="3">[size=10]<font face="宋体">　　毕陵伽婆蹉即从座起，顶礼佛足而白佛言：&ldquo;我初发心从佛入道，数闻如来说诸世间不可乐事。乞食城中，心思法门，不觉路中毒刺伤足，举身疼痛。我念有知，知此深痛，</font></font>[size=10]<b><font face="宋体">虽觉觉痛，觉</font></b>[size=10]<b><font face="宋体">清净心无痛痛觉</font></b>[size=10]<b><font face="宋体">。我又思惟：如是一身宁有双觉？摄念未久，身心忽空</font></b>[size=10]<font face="宋体">；</font>[size=10]<b><font face="宋体">三七日中诸漏虚尽，成阿罗汉</font></b>[size=10]<font face="宋体">，得亲印记，发明无学。佛问圆通，如我所证，纯觉遗身斯为第一&rdquo;！</font></div>
<br />
<div align="left">&nbsp;</div>
<div align="left"><font size="3">[size=10]<font face="宋体">　　琉璃光法王子即从座起，顶礼佛足而白佛言：&ldquo;我忆往音经恒沙劫，有佛出世名无量声，开示菩萨本觉妙明，观此世界及众生身、皆是妄缘风力所转，我于尔时观界安立，观世动时、观身动止、观心动念、诸动无二，等无差别。我时觉了此群动性，</font></font>[size=10]<b><font face="宋体">来无所从，去无所至；十方微尘颠倒众生，同一虚妄。如是乃至三千大千一世界内所有众生，如一器中贮百蛟蚋啾啾乱鸣，于分寸中鼓发狂闹。逢佛未几，得</font></b>[size=10]<b><font face="宋体">无生忍</font></b>[size=10]<b><font face="宋体">；尔时心开</font></b>[size=10]<font face="宋体">，乃见东方不动佛国，为法王子，事十方佛。身心发光，洞彻无碍。佛问圆通，</font>[size=10]<b><font face="宋体">我以观察风力无依，悟菩提心，入三摩地</font></b>[size=10]<font face="宋体">，合十方佛，传一妙心，斯为第一&rdquo;！</font></div>
<div align="left">&nbsp;</div>
<br />
<font size="3"><font face="宋体">　　大势至法王子与其同伦五十二菩萨，即从座起，顶礼佛足而白佛言：&ldquo;我忆往昔恒河沙劫，有佛出世名无量光，十二如来相继一劫，其最后佛名超日月光。彼佛教我[size=10]<b>念佛三昧</b></font>[size=10]：譬如有人，一专为忆，一人专忘，如是二人，若逢不逢，或见非见。二人相忆，二忆念深，如是乃至从生至生，</font>[size=10]<b>同于形影，不相乖异。十方如来邻念众生，如母忆子，若子逃逝，虽忆何为！子若忆母如母忆时，母子历生不相违远。若众生心忆佛念佛，现前当来必定见佛，去佛不远。不假方便自得心开</b>[size=10]。如染香人，身有香气，此则名曰香光庄严。[size=10]<b>我本因地，</b>[size=10]<b>以念佛心入无生忍</b>[size=10]。今于此界，摄念佛人归于净土，佛问圆通，我无选择，[size=10]<b>都摄六根净念相继，得三摩地，斯为第一</b>[size=10]&rdquo;！<br />
<br />
<div align="left"><font size="3">[size=10]　　大佛顶首楞严经卷六中有经文：&ldquo;尔时、观世音菩萨即从座起，顶礼佛足而白佛言：&ldquo;世尊！忆念我昔无数恒河沙劫，于时有佛出现于世，名观世音。我于彼佛发菩提心，彼佛教我</font>[size=10]<b>从闻思修入三摩地</b>[size=10]。[size=10]<b>初于闻中入流亡所；所入既寂，</b>[size=10]<b>动静二相了然不生</b>[size=10]<b>。如是渐增，闻所闻尽；尽闻不住，觉所觉空；空觉极圆，空所空灭</b>[size=10]。[size=10]<b>生灭既灭，寂灭现前</b>[size=10]，忽然超越世出世间，十方圆明，获二殊胜：[size=10]<b>一者、上合十方诸佛本妙觉心，与佛如来同一慈力。二者、下合十方一切六道众生，与诸众生同一悲仰</b>[size=10]。（[size=10]注[size=10]：[size=10]观世音菩萨对佛说：&ldquo;佛啊，我常常想起我在过去无量劫之前，当时有佛出现于世，佛号叫做观世音，我在观世音佛前发出了要成就无上菩提的誓愿，观世音佛就教授给我&lsquo;从闻思修入三摩地正定的法门&rsquo;。然后我就开始进行这个法门的修行，在刚开始进行听闻训练的时候，我就发现了我所听闻的声音，和能够进行听闻的闻性，这两个&lsquo;入&rsquo;，这两个处，在发挥作用，让我能够产生听闻作用的过程中，逐渐地就没有了&lsquo;所&rsquo;能够听闻的声音的存在，也没有了我身体的场所&lsquo;入&rsquo;，&lsquo;所&rsquo;和&lsquo;入&rsquo;都逐渐消亡了之后，就再也没有所谓的能够听到声音的&lsquo;动&rsquo;，和听不到声音的&lsquo;静&rsquo;，这两种外相的执著。就这样不断地在听闻中进行训练，不断地深入，接着就发现了原来我所认为的&lsquo;能听闻&rsquo;和&lsquo;所听闻&rsquo;这两种执著，也都是虚妄不实的，这个时候，我能够听到一切的音声，但却不会对任何音声产生丝毫的执著。进而，就连我的&lsquo;能够知觉之性&rsquo;，和&lsquo;所能够知觉到的种种&rsquo;，全部都了悟了其中的空性。而当这个空的证悟越来越趋于圆满的时候，就连对于&lsquo;空&rsquo;、&lsquo;所空&rsquo;的执著也消亡了，也就是说一切的生灭表现，全部都不能对我产生任何的干扰和障碍，也就是说一切的生灭表现，对我来说全部都消亡了，也就是所谓的&lsquo;寂灭&rsquo;出现了。其实，究竟而言，就连&lsquo;寂灭&rsquo;，也仅仅只是个名词概念而已。这个时候，突然之间，我就成就了超越了世间和出世间的正果，十方一切全部都圆满光明，也获得了两种殊胜：一种殊胜，就是对上，我已经和十方一切诸佛的本来菩提妙觉之心和合一味，毫无二致，和十方一切诸佛具有了完全同等的大慈威能；二种殊胜，就是对下，我也已经和十方一切六道众生完全和合无别，和十方一切众生具有了完全同等的大悲仰渴。&rdquo;－－《楞严经的秘密》）</div>
<br />
<div align="left"><font size="3">[size=10]　　3.</font>[size=10]<font face="宋体">佛性不名为佛，见佛性然后成佛</font></div>
<br />
<div align="left"><font size="3">[size=10]<font face="宋体">　　大般涅槃经卷第二十八、师子吼菩萨品第十一之二中有经文：&ldquo;</font></font>[size=10]<b><font face="宋体">众生佛性不名为佛</font></b>[size=10]<font face="宋体">。以诸功德因缘和合得</font>[size=10]<b><font face="宋体">见佛性。然后成佛</font></b>[size=10]<font face="宋体">。</font>[size=10]&rdquo;</div>
<br />
<div align="left"><font size="3">[size=10]<font face="宋体">　　大般涅槃经卷第二十七、师子吼菩萨品第十一之一中有经文：</font></font><br />
[size=10]<font face="宋体">　</font>[size=10]<font face="宋体">　</font>[size=10]&ldquo;[size=10]<b><font face="宋体">佛性者实非我也</font></b><font face="宋体">。为众生故，说名为我</font>[size=10]<font face="宋体">。</font>[size=10]<font face="宋体">善男子。如来有因缘故，说无我为我。真实无我。虽作是说，无有虚妄。善男子。有因缘故，说我为无我。而实有我。为世界故。虽说无我，而无虚妄。</font>[size=10]<b><font face="宋体">佛性无我</font></b>[size=10]<b><font face="宋体">，</font></b>[size=10]<b><font face="宋体">如来说我</font></b>[size=10]<b>，</b>[size=10]<b><font face="宋体">以其常故。</font></b>[size=10]<b><font face="宋体">如来是我</font></b>[size=10]<font face="宋体">，而说无我，得自在故</font>[size=10]&rdquo;[size=10]<font face="宋体">。</font></div>
<br />
<div align="left">&nbsp;</div>
<div align="left"><font size="3">[size=10]<font face="宋体">　　大般涅槃经卷第三十二、北凉天竺三藏昙无谶译、师子吼菩萨品第十一之六中说：</font></font>[size=10]<font face="宋体">&ldquo;佛性亦尔，一切众生虽复有之。</font>[size=10]<b><font face="宋体">要须修习无漏圣道然后得见</font></b>[size=10]<font face="宋体">。&rdquo;</font></div>
<br />
<div align="left"><font size="3">[size=10]<font face="宋体">　　大般涅槃经卷第二十九、北凉天竺三藏昙无谶译、师子吼菩萨品第十一之三中有经文：　　</font></font><br />
[size=10]<font face="宋体">　&ldquo;.譬如有人贪着妙花。采取之时为水所漂。</font>[size=10]<b>众生亦尔。贪受五欲。为生死水之所漂没</b>[size=10]<font face="宋体">。</font>[size=10].......[size=10]<b><font face="宋体">众生爱尽，则见佛性。虽有名色，不能系缚</font></b>[size=10]<font face="宋体">。虽复处在二十五有。不为诸有之所污染</font>[size=10]&rdquo;[size=10]<font face="宋体">。</font></div>
<br />
<div align="left"><font size="3">　　大般涅槃经卷第八、[size=10]<font face="宋体">如来性品第四之五中有经文：&ldquo;[size=10]<font face="宋体">佛性亦尔。烦恼覆故众生不见。譬如大海虽同一醎，其中亦有上妙之水，味同于乳。喻如雪山，虽复成就种种功德多生诸药。亦有毒草。诸</font></font>[size=10]<b><font face="宋体">众生身亦复如是。虽有四大毒蛇之种，其中亦有妙药大王。所谓</font></b></font>[size=10]<b><font face="宋体">佛性。非是作法。但为烦恼客尘所覆。若刹利、婆罗门、毗舍首陀，能断除者。即<font color="#ff0000">见佛性，成无上道</font></font></b>[size=10]<font face="宋体">。譬如虚空震雷起云。一切象牙上皆生花。若无雷震，花则不生，亦无名字</font>[size=10]<b><font face="宋体">。</font></b>[size=10]<b><font face="宋体">众生佛性亦复如是。常为一切烦恼所覆不可得见</font></b>[size=10]<b><font face="宋体">。是故我说</font></b>[size=10]<b><font face="宋体"><font color="#000000">众生无我</font></font></b>[size=10]<font face="宋体">。</font>[size=10]<b><font face="宋体">若得闻是大般涅槃微妙经典，则见佛性。</font></b>&rdquo;</div>
<br />
<div align="left"><font size="3">[size=10]<font face="宋体">　　</font></font>[size=10]<font face="宋体">大般涅槃经卷第二十</font>[size=10]<font face="宋体">、</font>[size=10]<font face="宋体">梵行品第八之六</font>[size=10]<font face="宋体">中有经文：&ldquo;</font>[size=10]<b><font face="宋体">见佛性者。非众生也</font></b>[size=10]<b><font face="宋体">。</font></b>[size=10]&rdquo;</div>
<br />
				                
						</center></div><hr><script charset='utf-8' src='../js/hui.js'></script></body></html> 