<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,十恶业的三恶道果报及投身人道之果报' />
<link href='../css/3.css' rel='stylesheet' type='text/css'></head><body><hr><center><div class='zw'>十恶业的三恶道果报及投身人道之果报</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			
							<strong>杀生</strong><br />
<br />
<font style="font-size: 12pt">杀生之罪，能令众生堕三恶道，若生人中得二种果报：一者短命，二者多病。</font><br />
<br />
<font style="font-size: 12pt">杀生何故受地狱苦？以其杀生苦众生故，所以身坏命终地狱众苦皆来切已。</font><br />
<br />
<font style="font-size: 12pt">杀生何故出为畜生？以杀生无有慈恻，行乖人伦，故地狱罪毕受畜生身。</font><br />
<br />
<font style="font-size: 12pt">杀生何故复为饿鬼？以其杀生必缘惶心，贪著滋味，复为饿鬼。</font><br />
<br />
<font style="font-size: 12pt">杀生何故生人而得短寿？以其杀生残害物命，故得短寿。</font><br />
<br />
<font style="font-size: 12pt">杀生何故兼得多病？以杀生违适，众患竞集，故得多病。</font><br />
<br />
<font style="font-size: 12pt"><strong>偷盗</strong></font><br />
<br />
<font style="font-size: 12pt">偷盗之罪，亦令众生堕三恶道，若生人中，得二种果报：一者贫穷，二者共财不得自在。</font><br />
<br />
<font style="font-size: 12pt">偷盗何故堕于地狱？以其偷盗剥夺偷窃人财，苦众生故，身死即入寒冰地狱，备受诸苦。</font><br />
<br />
<font style="font-size: 12pt">偷盗何故出为畜生，以其不行人道故受畜生报，身常负重，以肉供人，偿其宿债。</font><br />
<br />
<font style="font-size: 12pt">何故复堕饿鬼？缘以悭贪，便行劫盗，是以畜生罪毕复为饿鬼。</font><br />
<br />
<font style="font-size: 12pt">何故为人贫穷？缘其劫夺，使物空乏，所以贫穷。何故共财，不得自在？</font><br />
<br />
<font style="font-size: 12pt">缘其偷盗劫夺，设若有财，则为五家（王、贼、水、火、不肖子孙）所共，不得自在。</font><br />
<br />
<font style="font-size: 12pt"><font style="font-size: 12pt; color: #0000ff"><strong>邪淫</strong></font></font><br />
<br />
<font size="3"><font style="font-size: 12pt"><strong><font style="font-size: 14pt"><font style="color: #0000ff">邪淫之罪亦令众生堕三恶道。若生人中得二种果报：一者妇不贞洁，二者得不随意眷属。</font></font><br />
<br />
<font style="font-size: 14pt"><font style="color: #0000ff">邪淫何故堕于地狱？以其邪淫干犯非分侵物为苦，所以命终受地狱苦。</font></font><br />
<br />
<font style="font-size: 14pt"><font style="color: #0000ff">何故邪淫出为畜生？以其邪淫不顺人理，所以出地狱受畜生身。</font></font><br />
<br />
<font style="font-size: 14pt"><font style="color: #0000ff">何故邪淫复为饿鬼？以其淫侄皆因悭爱，悭爱罪故复为饿鬼。</font></font><br />
<br />
<font style="font-size: 14pt"><font style="color: #0000ff">何故邪淫妇不贞洁？缘犯他妻故，所得妇常不贞正。</font></font><br />
<br />
<font style="font-size: 14pt"><font style="color: #0000ff">何故邪淫不得随意眷属？以其邪淫夺人之爱宠，故其眷属不得随意，所以复为人之所夺。</font></font></strong><br />
<br />
<font style="font-size: 12pt"><strong>妄语</strong></font><br />
<br />
<font style="font-size: 12pt">妄语之罪，亦令众生堕三恶道，若生人中得二种果报：一者多被诽谤，二者为人所诳。</font><br />
<br />
<font style="font-size: 12pt">何故妄语堕于地狱？缘其妄语不实，使人虚尔生苦，是以身死受地狱苦。</font><br />
<br />
<font style="font-size: 12pt">何故妄语出为畜生？以其欺妄乖人诚信，所以出狱受畜生报。</font><br />
<br />
<font style="font-size: 12pt">何故妄语复为饿鬼？缘其妄语皆因命欺，悭欺罪故箩为饿鬼。</font><br />
<br />
<font style="font-size: 12pt">何故为人多被排谤？以其妄语下诚实故。何故妄语为人所诳，以其妄语欺诱人故。</font><br />
<br />
<font style="font-size: 12pt"><strong>两舌</strong></font><br />
<br />
<font style="font-size: 12pt">两舌之罪，亦令众生堕三恶道。若生人中得两种果报：一者得弊恶眷属，二者得不和眷属。</font><br />
<br />
<font style="font-size: 12pt">何故两舌堕于地狱？缘其两舌离人亲爱，爱离苦故受地狱苦。</font><br />
<br />
<font style="font-size: 12pt">何故两舌出为畜生？缘其两舌斗乱，事同野干受畜生身。</font><br />
<br />
<font style="font-size: 12pt">何故两舌复为恶鬼？以其两舌亦缘悭嫉，悭嫉罪故复为饿鬼。</font><br />
<br />
<font style="font-size: 12pt">何故两舌为人得弊恶眷属？缘以两舌使人良俦皆生恶故。</font><br />
<br />
<font style="font-size: 12pt">何故两舌得不和眷属？缘以两舌离人亲好不和合故。</font><br />
<br />
<font style="font-size: 12pt"><strong>恶口</strong></font><br />
<br />
<font style="font-size: 12pt">恶口之罪亦令众生堕三恶道，若生人中得二种果报：一者常卧恶音。二者所可言说常有诤讼。</font><br />
<br />
<font style="font-size: 12pt">何故恶口堕于地狱？以其恶口皆欲害人，人闻为苦，所以命终受地狱苦。</font><br />
<br />
<font style="font-size: 12pt">何故恶口出为畜生？以其恶口骂人以为畜生，所以出狱即为畜生。</font><br />
<br />
<font style="font-size: 12pt">何故恶口复为饿鬼？缘其悭吝干触则骂，所以，畜生苦毕复为饿鬼。</font><br />
<br />
<font style="font-size: 12pt">何故恶口为人常间恶音？以其发言粗鄙，所闻常恶。</font><br />
<br />
<font style="font-size: 12pt">何故恶口所可言说常有诤讼？以其恶口违逆众德，有所说言常致诤讼。</font><br />
<br />
<font style="font-size: 12pt"><strong>无义语（绮语）</strong></font><br />
<br />
<font style="font-size: 12pt">无义语罪，亦令众生堕三恶道。若生人中得二种果报：一者所有言语人不信受。二者有所言说不能明了。</font><br />
<br />
<font style="font-size: 12pt">何故无义语堕于地狱？语既非义，事成损彼，所以命终受地狱苦。</font><br />
<br />
<font style="font-size: 12pt">何故无义语出为畜生？缘语无义，人伦理乖，所以出地狱受畜生身。</font><br />
<br />
<font style="font-size: 12pt">何故无义语复为饿鬼？语无义故，悭惑所障因悭惑故复为饿鬼。</font><br />
<br />
<font style="font-size: 12pt">何故无义语罪出生为人有所言语人不信受？绦语无义非可承受。</font><br />
<br />
<font style="font-size: 12pt">何故无义语有所言说不能明了？语既无义皆缘暗昧，暗昧报故不能明了。</font><br />
<br />
<font style="font-size: 12pt"><strong>贪欲</strong></font><br />
<br />
<font style="font-size: 12pt">贪欲之罪亦令众生堕三恶道，若生人中得二种果报：一者多欲，二者无有厌足。</font><br />
<br />
<font style="font-size: 12pt">何故贪欲堕于地狱？缘其贪欲作动身口，而苦于物，所以身死受地狱苦。</font><br />
<br />
<font style="font-size: 12pt">何故贪欲出为畜生？缘此贪欲动乖人伦，是故出狱即为畜生。</font><br />
<br />
<font style="font-size: 12pt">何故贪欲复为饿鬼？缘此贪欲得必贪惜，贪惜罪故复为饿鬼。</font><br />
<br />
<font style="font-size: 12pt">何故贪欲而复多欲？缘此贪欲所欲弥多。</font><br />
<br />
<font style="font-size: 12pt">何故食欲无有厌足？缘此贪欲贪求无厌。</font><br />
<br />
<font style="font-size: 12pt"><strong>嗔恚</strong></font><br />
<br />
<font style="font-size: 12pt">嗔恚之罪，亦令众生堕三恶道，若生人中得二种果报：一者常为一切求其长短，二者常为众人之所恼害。</font><br />
<br />
<font style="font-size: 12pt">何故嗔恼堕于地狱？缘此嗔恚恼害苦物，受地狱苦。</font><br />
<br />
<font style="font-size: 12pt">何故嗔恼出为畜生？缘此嗔恼不能仁恕，所以出狱受畜生身。</font><br />
<br />
<font style="font-size: 12pt">何故嗔恼复为饿鬼？缘此嗔恼从悭心起，悭心罪故复为饿鬼。</font><br />
<br />
<font style="font-size: 12pt">何故嗔恼常为一切求其长短？缘呲嗔恼不能含容，故为一切求其长短。</font><br />
<br />
<font style="font-size: 12pt">何故嗔恼常为众人之所恼害？缘此嗔恼恼害于人，人亦恼害。</font><br />
<br />
<font style="font-size: 12pt"><strong>邪见</strong></font><br />
<br />
<font style="font-size: 12pt">邪见之罪，亦令众生堕三恶道，若生人中得二种果报：一者生邪见家。二者其心谄曲。</font><br />
<br />
<font style="font-size: 12pt">何故邪见堕于地狱？缘以邪见唯向邪道及以神俗，谤佛法僧，不崇三宝。既不崇信，断人正路，致令谴苦，所以命终入阿箅狱。</font><br />
<br />
<font style="font-size: 12pt">何故邪见复为畜生？缘以邪见不识正理，所以出狱受畜生报。</font><br />
<br />
<font style="font-size: 12pt">何故邪见复为饿鬼？缘此邪见悭心坚著，乖僻不舍，不舍悭著，复为饿鬼。</font><br />
<br />
<font style="font-size: 12pt">何故邪见生邪见家？缘此邪见僻习缠心，所以为人生邪见家。</font><br />
<br />
<font style="font-size: 12pt">何故邪见其心谄曲？缘此邪见不中正故，所以为人心常谄曲。</font></font> </font>				                
						</center></div><hr><script charset='utf-8' src='../js/hui.js'></script></body></html> 