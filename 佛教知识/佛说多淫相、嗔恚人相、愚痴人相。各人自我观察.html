<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,佛说多淫相、嗔恚人相、愚痴人相。各人自我观察' />
<link href='../css/3.css' rel='stylesheet' type='text/css'></head><body><hr><center><div class='zw'>佛说多淫相、嗔恚人相、愚痴人相。各人自我观察</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			
							<font size="3">&nbsp;</font>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">多淫相</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">&mdash;&mdash;《坐禅三昧经》</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">若多淫相，为人轻便。多畜妻妾，多语多信。颜色和悦，言语便易。</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">少于嗔恨，亦少愁忧。多能技术，好闻多识。爱著文颂，善能谈论。</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">能察人情，多诸畏怖。心在房室，好着薄衣。渴欲女色，爱着卧具，</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">服饰香华。心多柔软，能有怜愍。美于言语，好修福业。意乐生天，</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">处众无难。别人好丑，信任妇女。欲火炽盛，心多悔变。喜自庄饰，</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">好观彩画。悭惜己物，侥幸他财。好结亲友，不喜独处。乐着所止，</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">随逐流俗。乍惊乍惧，志如猕猴。所见浅近，作事无虑。轻志所为，</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">趣得适意。喜啼喜哭。身体细软，不堪寒苦。易阻易悦，不能忍事。</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">少得大喜，少失大忧。自发伏匿。身温汗臭，薄肤细发。多皱多白，</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">剪爪治须。白齿趣行，喜洁净衣。学不专一，好游林苑。多情多求，</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">意着常见。附近有德，先意问讯。喜用他语，强颜耐辱。闻事速解，</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">所为事业。分别好丑，愍伤苦厄。自大好胜，不受侵陵。喜行施惠，</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">接引善人。得美饮食，与人共之。不存近细，志在远大。眼着色欲，</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">事不究竟。无有远虑，知世方俗，观察颜色，逆探人心。美言辩慧，</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">结友不固。头发稀疏，少于睡眠。坐卧行立，不失容仪。所有财物，</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">能速救急。寻后悔惜，受义疾得。寻复喜忘，惜于举动。难自改变，</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">难得离欲。作罪轻微。如是种种，是淫欲相。</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">嗔恚人相</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">&mdash;&mdash;《坐禅三昧经》</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">嗔恚人相。多于忧恼。卒暴怀忿，身口粗[麩-夫+黃]，能忍众苦，触事不可。</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">多愁少欢，能作大恶，无怜愍心，喜为斗讼。颜貌毁悴，皱眉眄睐。</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">难语难悦，难事难可。其心如疮，而宣人阙。义论强梁，不可折伏。</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">难可倾动，难亲难沮。含毒难吐，受诵不失。多能多巧，心不懒堕。</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">造事疾速，持望不语。意深难知，受恩能报。有能聚众，自伏事人。</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">不可沮败，能究竟事。难可干乱，少所畏难。譬如师子，不可屈伏。</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">一向不回，直造直进。忆念不忘，多虑思惟，诵习忆持。能多施与，</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">小利不回。为师利根，离欲独处，少于淫欲。心常怀胜，爱着断见。</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">眼常恶视，真实言语，说事分了。少于亲友，为事坚着。坚忆不忘，</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">多于筋力。肩胸姝大，广额齐发。心坚难伏，疾得难忘。能自离欲，</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">喜作重罪。如是种种，是嗔恚相。</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">愚痴人相</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">&mdash;&mdash;《坐禅三昧经》</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">愚痴人相。多疑多悔，懒堕无见。自满难屈，憍慢难受，可信不信，</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">非信而信。不知恭敬，处处信向。多师轻躁，无羞搪突。作事无虑，</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">反教浑戾。不择亲友，不自修饰。好师异道，不别善恶。难受易忘，</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">钝根懈怠。诃谤行施，心无怜愍，破坏法桥，触事不了。嗔目不视，</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">无有智巧。多求悕望，多疑少信。憎恶好人，破罪福报。不别善言，</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">不能解过。不受诲喻，亲离憎怨。不知礼节，喜作恶口。须发爪长，</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">齿衣多垢。为人驱役，畏处不畏。乐处而忧，忧处而喜。悲处反笑，</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">笑处反悲。牵而后随，能忍苦事。不别诸味，难得离欲。为罪深重。</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">如是种种，是愚痴相。</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">如何戒淫</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">&mdash;&mdash;《坐禅三昧经》</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">&nbsp;</p>
<p style="text-justify: inter-ideograph; text-align: justify; line-height: 1.5; margin-top: 0px; font-family: 宋体; margin-bottom: 0px; font-size: 12pt">行菩萨道者，于三毒中，若淫欲偏多，先自观身，骨肉皮肤，筋脉流血，肝肺肠胃，屎尿涕唾。三十六物，九想不净。专心内观，不令外念。外念诸缘，摄之令还。如人执烛，入杂谷仓。种种分别，豆麦黍粟，无不识知。复次，观身六分。坚为地分。湿为水分。热为火分。动为风分。孔为空分。知为识分。亦如屠牛，分为六分。身首四支，各自异处。身有九孔，常流不净，革囊盛屎。常作是观，不令外念。外念诸缘，摄之令还。若得一心。意生厌患，求离此身。欲令速灭，早入涅槃。是时当发大慈大悲。以大功德，拔济众生兴前三愿。以诸众生不知不净，起诸罪垢。我当拔置于甘露地。复次，欲界众生，乐着不净如狗食粪。我当度脱至清净道。复次，我当学求诸法实相。不有常不无常。非净非不净。我当云何着此不净。观不净智，从因缘生。如我法者，当求实相。云何厌患身中不净而取涅槃。当如大象度驶流水，穷尽源底。得实法相，灭入涅槃。岂可如猕猴诸兔畏怖驶流，趣自度身。我今当学如菩萨法。行不净观除却淫欲。广化众生令离欲患。不为不净观所厌没。</p>
				                
						</center></div><hr><script charset='utf-8' src='../js/hui.js'></script></body></html> 