<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,佛说素食经－断肉食素圣典汇编' />
<link href='../css/3.css' rel='stylesheet' type='text/css'></head><body><hr><center><div class='zw'>佛说素食经－断肉食素圣典汇编</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			
							<font style="font-size: 11pt"><font style="font-size: 14pt">海涛法师选辑<br />
<br />
<font style="color: #0000ff">序言<br />
《一切智光明仙人慈心因缘不食肉经》<br />
《佛说师子素驮娑王断肉经》<br />
《般泥垣经》节录<br />
《分别善恶报应经》节录<br />
《央掘魔罗经》节录<br />
《贤愚经》节录<br />
《大乘宝云经》节录<br />
《饿鬼报应经》节录<br />
《圣持世陀罗尼经》节录<br />
《大乘本生心地观经》节录<br />
《大方等无想经》节录<br />
《佛说处处经》节录<br />
《佛说佛医经》节录<br />
《佛说地藏菩萨陀罗尼经》节录<br />
《菩萨善戒经》节录<br />
《文殊师利问经》节录<br />
《大庄严论经》节录<br />
《大方广佛华严经》节录<br />
《菩萨处胎经》节录<br />
《地藏菩萨本愿经》节录<br />
《佛说佛名经》节录<br />
《苏婆呼童子请问经》节录<br />
《受菩提心戒仪》节录<br />
《佛说灌顶经》节录<br />
《阿密哩多军吒利法》节录<br />
《像法决疑经》节录<br />
《大方广华严十恶品经》节录<br />
《普贤菩萨说证明经》节录<br />
《示所犯者瑜伽法镜经》节录<br />
《梵网经》节录<br />
《受十善戒经》节录<br />
《受五戒、八戒文》节录<br />
《弥沙塞部和醯五分律》节录<br />
《根本说一切有部毗奈耶杂事》节录<br />
《入楞伽经》节录<br />
《大佛顶首楞严经》节录<br />
《大般涅槃经》节录<br />
《大般涅槃经后分》节录<br />
《佛说大般泥洹经》节录</font><br />
<br />
　　序言<br />
<br />
　　素食是中国佛教徒特别殊胜的慈悲行仪之一，多年来中国大陆由于佛法不兴，其他佛教国家则是没有素食的文化，因而台湾佛教徒成为全世界最大的素食人口，从此可看出，台湾的佛教徒是很有福报的，不必为了吃素而困扰，从饮食当中就能日日守持不杀生戒。<br />
<br />
　　由于食肉是间接伤害物命，而且是每天都会造作的恶业，所以持守素食可以说是佛弟子最基本的戒行，同时也不再累积新的杀业。因此，不杀生是培养慈悲心的第一步，实践不杀生又是以素食为最简单易行，呼吁大众千万不可忽视这小小善行，因为这个德行是能够成就菩提的大悲种子。<br />
<br />
　　其实素食的起源甚早，在早期佛教经典，世尊四处游化，如果有居士欲供养佛陀，他们所准备的一定是&lsquo;蔬食&rsquo;，而不是以肉食来供养佛陀及诸比丘。而且有许多的佛弟子见到当时印度某些外道吃素，都认为这是善良的德行，在世尊的默许下，也都持守素食，就连破僧的提婆达多也坚持断肉食。<br />
<br />
　　虽然，在台湾以外的佛教国家，如西藏佛教，虽然较少素食，这也是因为在以前西藏高原环境、生态严苛（高原气候寒冷，日夜温差极大，难以种植蔬菜），对于果腹的食物没有选择余地，但是在许多密教仪轨里还是严格规定素食的。现在西藏佛教传到了台湾，有许多喇嘛、上师在台湾都入境随俗改变饮食，就连慈悲化身的达籁喇嘛也不只一次地在演讲中表示：&lsquo;佛教徒有能力吃素的，就应该素食。&rsquo;而我们已经身在这世上最方便素食的地方，且为了现世利益、将来菩提，更应该从现在起持守素食。<br />
<br />
　　素食的好处说之不尽，不但可以培养仁慈的心，养成柔和的性格和耐力，而且为求人类和平更要吃素。因为众生累劫以来所造的无数杀业就是世上上刀兵劫的业因，如果世界上每一个人都能秉著慈悲心，爱护一切生命，人人不起杀念、不杀生、不进杀业，自然就能免除世上刀兵劫。<br />
<br />
　　因此，为了破除食荤、食肉的邪见，确立食素的正见，特于弘法之余，收录了《阿含》、《本缘》、《经集》、《律》、《密》等四十部经典中关于佛陀对于素食的种种开示（大小显密法门），期望佛弟子阅读本书后，能从中了解佛陀的本怀慈悲，并且亲身实践素食。<br />
<br />
　　不仅如此，我们还要影响中国大陆，恢复素食的风气，更要让这美好的德行发扬光大，使其他国家的佛教徒认识到素食的重要与殊胜之处。持素的台湾佛教徒应责无旁贷作为全世界佛子的表率，这是一份责任，更是一份荣耀！<br />
<br />
生命电视台台长<br />
中华印经协会理事长<br />
海涛<br />
<br />
　　一切智光明仙人慈心因缘不食肉经<br />
<br />
译者失佚，今附秦录<br />
<br />
　　如是我闻：一时，佛住摩伽提国寂灭道场弥日女村自在天祠精舍。时有迦波利婆罗门子，名弥勒，躯体金色，三十二相，八十种好，放银光明，黄金校饰，如白银山，威光无量，来至佛所。尔时，世尊与千二百五十比丘经行杯中，又有结发梵志五百人等，遥见弥勒威仪庠序，相好清净五体投地如银山崩，成金花聚宝间厕，金花金台七宝为果，于台阁中，有妙音声而说偈言：<br />
<br />
　　我见牟尼尊 面貌常清净<br />
<br />
　　百福相奇特 世间无伦匹<br />
<br />
　　烦恼垢永尽 智慧悉成满<br />
<br />
　　一向常归命 身心无疲倦<br />
<br />
　　故我以五体 欲得胜安乐<br />
<br />
　　脱苦无所畏 敬礼释迦文<br />
<br />
　　时，诸梵志见闻此事，白佛言：&lsquo;世尊！如此童子威仪庠序，光明无量，与佛无异，于何佛所初发道心？受持谁经？唯愿天尊为我解说。&rsquo;<br />
<br />
　　佛告式干梵志：&lsquo;汝今谛听，善思念之，吾当为汝分别解说，令汝欢喜。乃往过去无量无边阿僧祇劫时，有世界名胜花敷，佛号弥勒，恒以慈心四无量法教化一切。彼佛说经，名慈三昧光大悲海云，若有闻者，即得超越百亿万劫生死之罪，必得成佛，无有疑虑。时，彼国中有大婆罗门，名一切智光明，聪慧多智，广博众经，世间技艺六十四能无不综练。闻佛出世，说慈三昧光大悲海云经，即以世间一切义论难诘彼佛。尽其辞辩而不能屈，即便信伏为佛弟子，寻发阿褥多罗三藐三菩提心，而作是言：&ldquo;我今于佛法中，诵持大慈三昧光大悲海云经，以此功德，愿于未来过算数劫，必得成佛，而号弥勒。&rdquo; 于是舍家，即入深山，长发为相，修行梵行，八十岁中，少欲无事，乞食自活，诵持是经，一心除乱。&rsquo;<br />
<br />
　　彼时，世间有两星现，国王淫荒，慧星横流，连雨不止，洪水暴涨，仙人瑞坐，不得乞食，经历七日。时彼林中有五百白兔，有一兔王，母子二兽见于仙人七日不食，而作是言：&ldquo;今此仙人为佛道故，不食多日，命不云远，法幢将崩，法海将竭，我今当为无大法令得久住，不惜身命。&rdquo; 即告诸兔：&ldquo;一切诸行皆悉无常，众生爱身，空生空死，未曾为法，我今欲为一切众生作大桥梁，令法久住，供养法师。&rdquo;<br />
<br />
　　尔时兔王即为群兔而说偈言：<br />
<br />
　　若有畜生类 得闻诸佛名<br />
<br />
　　永离三恶道 不生八难处<br />
<br />
　　若闻法奉行 生处常值佛<br />
<br />
　　信法无疑惑 归依贤圣僧<br />
<br />
　　随顺诸戒行 如是疾得佛<br />
<br />
　　必至大涅槃 常受无上乐<br />
<br />
　　尔时兔王说此偈已，告诸兔言：&ldquo;我今以身欲供养法，汝等宜当各各随喜，所以者何？我从多劫，丧身无数，三毒所使，为鸟兽形，唐生唐死，未曾为法，吾今欲为无上法故，弃舍身命，供养法师。&rdquo; 时，山树神即积香薪，以火燃之。兔王母子围绕仙人足满七匝，自言：&ldquo;大师！我今为法供养尊者。&rdquo; 仙人告言：&ldquo;汝是畜生，虽有慈心，何缘能办？&rdquo; 兔白仙人：&ldquo;我自以身供养仁者，为法久住，令诸众生得饶益故。&rdquo;作此语已，即语其子：&ldquo;汝可随意求觅水草，系心思维，正念三宝。&rdquo; 尔时兔子闻母所说，跪白母言：&ldquo;如尊所该无上大法，欲供养者，我亦愿乐。&rdquo; 作此语已，自投火中，母随后入。当于菩萨舍身之时，天地大动，乃至色界及与诸天，皆雨天华，持用供养。肉熟之后，时山树神白仙人言：&ldquo;兔王母子为供养故，投身火中，今肉已熟，汝可食之。&rdquo;<br />
<br />
　　时彼仙人闻树神语，悲不能言，以所诵经书置树叶，又说偈曰：<br />
<br />
　　宁当燃身破眼目 不忍行杀食众生<br />
<br />
　　诸佛所说慈悲经 彼经中说行慈者<br />
<br />
　　宁破骨髓出头脑 不忍啖肉食众生<br />
<br />
　　如佛所说食肉者 此人行慈不满足<br />
<br />
　　常受短命多病身 迷没生死不成佛<br />
<br />
　　时彼仙人说此偈已，因发誓言：&ldquo;愿我世世不起杀想，恒不啖肉，入白光明慈三昧，乃至成佛，制断肉戒。&rdquo; 作此语已，自投火坑，与兔并命。是时，天地六种震动，天神力故，树放光明，金色晃曜，照千国土。时彼国中诸人民等，见金色光从山树出，寻光来至，既见仙人及与二兔死在火中，见所说偈，并得佛经，持还上王。王闻此法，传告共宣，令闻此者，皆发无上正真道心。<br />
<br />
　　佛告式干：&lsquo;汝今当知，尔时白兔王者，今现我身释迦文尼佛是。时兔儿者，今罗喉罗是。时诵经仙人者，今此众中婆罗门子弥勒菩萨摩诃萨是；我涅槃后五十六亿万岁，当于穰佉转轮圣王国土，华林园中金刚座处，龙华菩提树下得成佛道，转妙法錀。时五百群兔者，今摩诃迦叶五百比丘是。时二百五十山树神者，舍利弗目腱连等二百五十比丘是。时千国王，跋陀婆罗等千菩萨是。彼王国土诸人民等得闻经者，从我出世乃至楼至，于其中间受法弟子得道者是。&rsquo;<br />
<br />
　　佛告式干：&lsquo;菩萨求法，勤苦历劫，不惜身命，虽复从报受畜生身，常能为法不惜躯命，投于火坑，以身供养，使得超越九百万亿劫生死之罪，于是得在恒河沙等无量诸佛先，先弥勒前得成佛道，汝等云何不勤为法？&rsquo; 佛说是语时，式干等五百梵志求佛出家，佛言：善来！须发自落，即成沙门。佛为说法，豁然意解，成阿罗汉，八万诸天亦发阿褥多罗三藐三菩提心。时会大众闻佛所说，各各称赞菩萨所行。<br />
<br />
　　舍利弗白佛言：&lsquo;时彼仙人投火坑已，为生何处？&rsquo; 佛告舍利弗：&lsquo;时彼仙人投火坑已，生于梵世，普为一切说大梵法，乃至成佛转大梵轮，所说经典亦名慈三昧光大悲海云。所制波罗提木叉，不行慈者名犯禁人，其食肉者犯于重禁，后身生处常饮热铜，至彼仙人得作佛时，如弥勒菩萨下生经说。&rsquo;<br />
<br />
　　尊者阿难闻佛所说，即从座起，偏袒右肩，右膝著地，合掌向佛，叉手长跪而白佛言：&lsquo;世尊！弥勒成佛所说戒法，乃以慈心制不食肉，（食肉者）为犯重禁，其奇甚特。&rsquo; 时会大众，异口同音皆共称赞彼国众生不食肉戒，愿生被国。世尊悉记，当得往生。<br />
<br />
　　尊者阿难复白佛言：&lsquo;当何名此经？云何受持之？&rsquo; 佛告阿难：&lsquo;此法之要，名白兔王菩萨不惜身命为无上道，亦名一切智光明仙人慈心因缘不食肉经，如是受持。&rsquo; 尊者阿难及诸比丘闻佛所说，欢喜奉行。<br />
<br />
　　佛说师子素驮娑王断肉经<br />
<br />
大唐至相寺沙门智严译<br />
<br />
　　我忆过去无量劫　有王名曰素驭娶<br />
<br />
　　其王一时出游山　群臣部从猎虫兽<br />
<br />
　　忽违雷雹恶风起　诸人分散悉惊惶<br />
<br />
　　王独走入深山林　临河苏息无人伴<br />
<br />
　　牝母师子在山薮　见王独坐逼王身<br />
<br />
　　众生恶业风缘故　转种地狱苦无量<br />
<br />
　　王与师子夙因缘　欲情俱起共交会<br />
<br />
　　多劫食肉杀生者　夙习故入师子胎<br />
<br />
　　便生人身师子首　斑足丈夫如默王<br />
<br />
　　长成迅连甚猛利　问母我是谁体胤<br />
<br />
　　其母师子答子云　汝父竭国素驮王<br />
<br />
　　子用是已速往寻　摩竭提国父三所<br />
<br />
　　引现具启往因缘　王闻自悟收为子<br />
<br />
　　然为父王年老迈　登楼册子立为王<br />
<br />
　　号为师子素驮娶　御殿朝政理臣民<br />
<br />
　　师子展转恶习故　多劫食肉害众生<br />
<br />
　　虽居人王不食谷　唯餐鸟兽水陆虫<br />
<br />
　　供进杂肉时将至　闼拔兽肉狗衔将<br />
<br />
　　阙肉厨人惧王斩　走出捕捉小婴孩<br />
<br />
　　密截头项并手足　全煮镬中供进王<br />
<br />
　　王食其肉甚将美　长嗜肉味状烧薪<br />
<br />
　　王问食官是何肉　食官惶怖具启王<br />
<br />
　　王赦其罪勿忧愁　每日供进是肉来<br />
<br />
　　厨人既承大王教　变服每日盗他儿<br />
<br />
　　积年窃盗他男女　如行罗刹复如鹰<br />
<br />
　　国内人民并持服　为失子息各慞惶<br />
<br />
　　两两执手互相问　气噎无处告皇天<br />
<br />
　　邑人守补获其贼　厨贼诉云不自由<br />
<br />
　　国人闻此启谏王　王闻忿怒大嗔责<br />
<br />
　　此日令密进孩肉　从今每日料一人<br />
<br />
　　亲戚臣民次第食　如羊拦内被牵将<br />
<br />
　　阖国绝望无控告　普集王衙欲除君<br />
<br />
　　王上高台祈神鬼　请翅飞腾免斯难<br />
<br />
　　若得翅飞取诸方　百国王头祭山神<br />
<br />
　　师子猛兽恶习故　立得翅飞接诸王<br />
<br />
　　囚絷高峰峻岩上　已得九十九国王<br />
<br />
　　惟少一王拟当祭　师子而下更寻求<br />
<br />
　　于时王舍菩萨王　号为闻月园苑浴<br />
<br />
　　师子见王坐玉碇　下捉右臂欲擒将<br />
<br />
　　尔时闻月王悲泣　师子问王何故啼<br />
<br />
　　我用大王勇猛智　菩萨不顾身命财<br />
<br />
　　若也如是当应忍　何得苦忧不自由<br />
<br />
　　闻月答王师子云　一切忧苦不过慈<br />
<br />
　　修行菩萨大慈悲　我今忧彼百国王<br />
<br />
　　一生豪贵主天下　今日囚絷命欲终<br />
<br />
　　我又百国求佛法　请得法师远方来<br />
<br />
　　未及听法亲授教　国人渴仰未曾闻<br />
<br />
　　汝舍施我一七日　供养三宝听法音<br />
<br />
　　集会群臣嘱累法　八日当自迎大王<br />
<br />
　　以其菩萨无诈妄　师子许王七日期<br />
<br />
　　八日闻月出城迎　拾身施待师子王<br />
<br />
　　于时师子如云现　擒接闻月对众将<br />
<br />
　　师子问王可无畏　敢出我前如兽王<br />
<br />
　　闻月答王师子言　是身虚假施大王<br />
<br />
　　宁舍百千身命财　不犯前言失汝期<br />
<br />
　　和颜悦色方便语　听我少时说因缘<br />
<br />
　　汝欲祭祀邪神鬼　诸部善神与汝殃<br />
<br />
　　十方佛刹诸贤圣　多劫汝不更闻名<br />
<br />
　　是身虚假合因缘　命若电光无停住<br />
<br />
　　五根六识无人我　眼耳鼻舌触为因<br />
<br />
　　如幻变化见众像　众生妄想执为真<br />
<br />
　　从头至足验此躯　无有一事是常住<br />
<br />
　　如水中泡刹那灭　老病死苦亦无常<br />
<br />
　　汝今唯肉养其身　究竟无依无善路<br />
<br />
　　杀生无量食啖肉　展转受苦恶道中<br />
<br />
　　尔时闻月无量偈　劝化师子素驮王<br />
<br />
　　师子闻已渐回心　听闻无我实相体<br />
<br />
　　师子问王如何计　祭祀无罪得神欢<br />
<br />
　　闻月答云办素味　无辜净食祭祀天<br />
<br />
　　师子依命祭山神　舍身施与闻月王<br />
<br />
　　山中囚禁诸王者　并皆付嘱闻月将<br />
<br />
　　闻月各引还本国　依旧安置理人民<br />
<br />
　　并将师子素驮王　摩竭提国坐本宫<br />
<br />
　　和合诸臣及万姓　阖国断肉不杀生<br />
<br />
　　尔时闻月发大愿　愿我成等正觉时<br />
<br />
　　解脱一切普含生　此等诸王同成佛<br />
<br />
　　所授师子王妙法　愿其重罪得云销<br />
<br />
　　又念过去阿僧祇劫，释提桓因处忉利宫，以于过去食肉余习，变身为鹰而逐于鸽。我时作王名曰尸毗，憨念其鸽，秤身割肉，代鸽偿命。尸毗王者，我身是也，后当作王名曰闻片。其时帝释化为鹰者，后当作王师子素驮。释试我故尚生恶道，况余众生无惭专杀，食啖血肉无止足时。一切众生从无始来，靡不曾作父母亲属，易生鸟兽如何忍食！夫食肉者，历劫之中生于鸟兽，食他血肉展转偿命。若生人间专杀嗜肉，死堕阿鼻无时暂息；若人能断一生食肉，乃至成佛无由再食。<br />
<br />
　　般泥洹径（节录）<br />
<br />
失译<br />
<br />
　　&lsquo;从今日始，身自归佛、自归道法、自归圣众。<br />
<br />
　　受清信戒：身不杀、不妄取、不淫欲、不欺伪、<br />
<br />
　　不饮酒、不啖肉，不敢有犯！&rsquo;<br />
<br />
　　分别善恶报应经（节录）<br />
<br />
唐天息灾奉诏译<br />
<br />
　　复云何业获报人间？<br />
<br />
　　何等十业？有十种业。<br />
<br />
　　一、离杀生。　二、离不与取。三、离非梵行。<br />
<br />
　　四、离虚诳语。 五、离杂秽语。六、无离间语。<br />
<br />
　　七、离粗恶语。 八、离饮酒食肉。九、离痴闇。<br />
<br />
　　十、离邪见，谛信三宝。。修如是等十种耎业，获报人间。<br />
<br />
　　央掘魔罗经（节录）<br />
<br />
刘宋天竺三藏法师求那跋陀罗详<br />
<br />
　　上座迦叶弃舍种种甘膳之食，舍肉味食，受持修行不食肉法；家家乞食，不恶恶想；始终常一，苦乐无变。其所乞处有种种人，或言无者、或骂辱者，答言安乐，然后舍去，心不倾动。<br />
<br />
　　文殊师利白佛言：&lsquo;世尊！因如来藏故，诸佛不食肉耶？&rsquo;<br />
<br />
　　佛言：&lsquo;如是！一切众生无始生死生生轮转，无非父母、兄弟、姊妹。犹如伎儿变易无常，自肉、他肉则是一肉，是故诸佛悉不食肉。复次文殊师利！一切众生界、我界即是一界，所食之肉即是一肉，是故诸佛悉不食肉。&rsquo;<br />
<br />
　　文殊师利白佛言：&lsquo;世尊！珂贝、蜡蜜、皮革、缯绵，非自界肉耶？&rsquo;<br />
<br />
　　佛告文殊师利：&lsquo;勿作是语！如来远离一切世间。如来不食。若言习近世间物者，无有是处。若习近者是方便法，若物展转来者则可习近，若物所出处不可习近，若展转来离杀者手则可习近。&rsquo;<br />
<br />
　　文殊师利白佛言：&lsquo;今此城中有一皮师能作革屣，有人买施，是展转来佛当受不？复次世尊！若自死牛，牛主从旃陀罗取皮，持付皮师使作革屣施持戒人，此展转来可习近不？&rsquo;<br />
<br />
　　佛告文殊师利：&lsquo;若自死牛，牛主持皮用作革屣，施持戒人为应受不？若不受者是比丘法；若受者非悲然不破戒。&rsquo;<br />
<br />
　　文殊师利白佛言：&lsquo;世尊！世间久来亦自立不食肉。&rsquo;<br />
<br />
　　佛告文殊师利：&lsquo;若世间有随顺佛语者，当知皆是佛语。&rsquo;<br />
<br />
　　文殊师利白佛言：&lsquo;世尊！世间亦说有解脱，然彼解脱非解脱，唯佛法是解脱；亦有出家而非出家，唯有佛法是出家。世尊！世间亦说我不食肉，彼等无我亦无不食肉。唯世尊法中，有我决定不食肉。&rsquo;<br />
<br />
　　贤愚经（节录）<br />
<br />
元魏凉州沙门慧觉等在高昌郡译<br />
<br />
　　尔时笃信优婆塞闻婆罗门骂佛、法、僧，忧愁不乐，往世尊所，头面礼足。世尊告曰：&lsquo;汝等何故，愁惨不乐？&rsquo;自言：&lsquo;世尊！有一婆罗门于多人处，高声唱言骂佛、法、僧：&ldquo;昔班足王食啖人肉，今沙门释子食啖人肉，亦复如是。&rdquo;愿佛、世尊敕诸比丘莫食人肉！&rsquo;<br />
<br />
　　尔时世尊以是事故，集比丘僧，呼病比丘。时病比丘闻世尊教，心怀喜踊：&lsquo;世尊大慈，乃流及我。&rsquo;身虽羸瘦，自力而来。到已礼足，却坐一面。佛言：&lsquo;贵子！汝何所患？&rsquo;比丘自言：&lsquo;为病所恼。今见世尊，小得瘳降。&rsquo;世尊又问：&lsquo;今日汝何所食？&rsquo;答言：&lsquo;今日食肉汁食。&rsquo;佛言：&lsquo;所食是新肉为干肉乎？&rsquo;答言：&lsquo;新肉。天竺国热肉不经宿，所食若新、若干。&rsquo;&lsquo;善男子！汝食肉时，为问净不净不？&rsquo;答言：&lsquo;世尊！我病困久，得便食之，实不问也。&rsquo;佛言：&lsquo;比丘！汝云何乃受不净食？比丘之法，檀越与食，应先间之，此是何肉？檀越若言此是净肉，应重观察，可信应食。若不可信，便不可食。&rsquo;尔时世尊即制比丘，诸不净肉皆不应食，若见闻疑，三不净肉亦不应食，如是分别应不应食。<br />
<br />
　　时优婆夷闻佛、世尊正由我故，制诸比丘不得食肉，生大苦恼，以缘于己，永令比丘不食肉故。即语失言：&lsquo;若能为我请佛及僧明日来此，设供养者，甚善！若其不能，我当舍命。我乃自以身肉施人，汝有何悔，乃起是事！&rsquo;此婆罗门素于三宝，无信敬心，闻妻是语，以其妻故，入林趣佛。至佛所已，即言：&lsquo;瞿云沙门及诸弟子，当受我请明日舍食。&rsquo;佛默然受。时婆罗门知佛受请，还家语妻：&lsquo;沙门瞿昙已受汝请。&rsquo;时优婆夷即敕家内办种种食、香花、坐具。明日时到，遣人林中，往白世尊：&lsquo;食具已办，唯圣知时。&rsquo;<br />
<br />
　　佛与比丘著衣持钵，往至其家，就座而坐，坐已问婆罗门：&lsquo;摩诃斯那今何所在？&rsquo;答言：&lsquo;病在某房。&rsquo;佛言：&lsquo;唤来！&rsquo;时婆罗门即往告言：&lsquo;汝师呼汝！&rsquo;即曰：&lsquo;我摩诃斯那，礼佛、法、僧足。我有病苦，不任起居。&rsquo;其夫往白佛言：&lsquo;优波斯那礼佛、法、僧足。我有病苦，不任起往。&rsquo;佛告阿难：&lsquo;汝往告优波斯那，汝起见佛。&rsquo;阿难即往，告优波斯那：&lsquo;世尊呼汝！汝可往见。&rsquo;时优波斯那即于卧上合掌自言：&lsquo;我今礼佛、法、僧，思见世尊如饥须食、如渴须饮、如寒思温、如热思凉、如失道得道。我思见佛，亦复如是。心虽欲住，身不肯随。&rsquo;阿难还白佛，如优波斯那所说。佛敕阿难，并床舆来。阿难奉教，使人舆来，到于佛前。尔时如来放大光明，诸遇佛光触其身者，狂者得正、乱者得定、病者得愈。时优波斯那遇佛光已，苦痛即除。尔时舍神以水洗疮、以药涂之，平复如故。时优波斯那即起下床，千执金瓶，自行澡水，下种种食，色香味具。佛食已，澡手洗钵。为摩诃斯那说微妙法，所谓布施持戒、人天果报、生死过患、贪欲为害、出离灭乐、十二因缘轮转不息。时优波斯那闻佛所说得断悭嫉，成阿那含道。家内眷属悉受五戒，其婆罗门舍离邪见，信敬三宝，受优婆塞戒。时会四众，有得须陀洹者，有得斯陀含、阿那含、阿罗汉者，有发大道心者，一切大小莫不欢喜。<br />
<br />
　　时有众人畏生死者，各作是念：&lsquo;今此女人乃能如是自割身肉以供沙门，甚为奇特！我等若舍聚落、田宅岂足为难！&rsquo;便各弃舍聚落、家属，出家求道，勤修精进，断诸结漏，成阿罗汉道。时此聚落佛法信行广阐流布。以是缘故，有强志者，乃至女人读诵经法，不惜身肉，得诸道果，况于丈夫勤心道业，当不成者乎？是因缘故，诸善男子：当勤善法，长于生死，便得结使微薄，离于生死，虽于此末法之中不能得度，缘此功德，当于人天受无穷福。弥勒世尊不久五十六亿十千万岁，来此成佛，当为汝等广说妙法。汝于其中随愿所求成三乘道，悉得解脱顶戴奉行。<br />
<br />
　　大乘宝云经（节录）<br />
<br />
梁扶南三藏曼陀罗仙共僧伽婆罗译<br />
<br />
　　菩萨摩诃萨住尸陀林，恒兴慈悲，怜憨众生；持戒清净，具足威仪；恒习素食，支持活命。所以者何？善男子！是尸陀林有诸非人依止中住，食人血肉。若见菩萨食鱼、肉者，而起恶心来相触恼。<br />
<br />
　　饿鬼报应经（节录）<br />
<br />
失译<br />
<br />
　　一鬼问言：&lsquo;我生男女，悉皆端正，而皆早死，念之断绝，何罪所致？&rsquo;<br />
<br />
　　答言：&lsquo;汝为人时，见人杀生，助其欢喜，共啖其内。杀故短命，喜故痛毒，今受花报果在地狱。&rsquo;<br />
<br />
　　圣持世陀罗尼经（节录）<br />
<br />
宋三藏施护奉诏译<br />
<br />
　　佛告持世：&lsquo;若复有人，素食梵行，断食酒肉，日夜恒诵，获大富贵。&rsquo;<br />
<br />
　　大乘本生心地观经（节录）<br />
<br />
大唐罽宾国三藏般若等奉诏译<br />
<br />
　　弥勒菩萨法王子　从初发心不食肉<br />
<br />
　　以是因缘名慈氏　为欲成熟诸众生<br />
<br />
　　大方等无想经（节录）<br />
<br />
北凉天竺三藏昙无谶译<br />
<br />
　　&lsquo;云何得惭愧？云何得好身？云何复能得众所爱敬身？云何得不贪？云何得不嗔？云何能得微妙光明？云何得正性？云何得自在？云何能得大众眷属？云何能得不坏眷属？不退、不失、不贪饮食；常修知足，终不食肉；于诸众生常生爱心，常为世间之所恭敬，得名一切大施之主、得名大力、得名健行。大慈、大悲、大舍、大喜、大慧总持，随顺世间，为安世间，为乐世间。&rsquo;<br />
<br />
　　佛说处处经（节录）<br />
<br />
后汉沙门安世高译<br />
<br />
　　佛言：&lsquo;阿罗汉不食肉者，计畜生从头至足，各自有字，无有肉名；辟支佛计本精所作不净故不食肉；佛计一切天下皆空无所有，有便灭，灭复生，要归空故，为无所有。&rsquo;<br />
<br />
　　诸弟子闻经欢喜，为佛作礼而去。<br />
<br />
　　佛说佛医经（节录）<br />
<br />
吴沙门竺律炎共支越译<br />
<br />
　　人食肉譬如食其子，诸畜生皆为我作父母、兄弟、妻子，不可数。亦有六因缘不得食肉：一者，莫自杀；二者，莫教杀；三者，莫与杀同心；四者，见杀；五者，闻杀：六者，疑为我故杀。无是人意得食肉，不食者有六疑。人能不食肉者，得不惊怖福。<br />
<br />
　　佛说地藏菩萨陀罗尼经（节录）<br />
<br />
　　佛告阿难：&lsquo;若有众生临当形戮、杻械百锁、疾病困苦、鬼魅所著者，一心敬礼地藏菩萨称名，至心诵持此咒，忏悔根本重罪，发菩提心。从今始以尽未来际，不杀、不盛、不淫、不妄语、不饮酒、不食肉、不食五辛，受三聚戒，何等为三？摄善法戒、摄众生戒、摄律仪戒，乃至菩提归命三宝众，不归依九十六种外道邪法。&rsquo;<br />
<br />
　　菩萨善戒经（节录）<br />
<br />
刘宋罽宾三藏求那跋摩译<br />
<br />
　　菩萨摩诃萨发菩提心不失正念，放诸众生不起害心，不食肉，不欺诳，常以善法教化众生。众生不受、不废、不愁，能自调伏，亦能调他。随其所化众生之处，皆悉能令滋长福业。若以客尘烦恼因缘，堕三恶道，能速得出，虽同受苦，不生楚毒。见受苦者，心生悲愍。菩萨初发菩提心者，成就如是无量功德。<br />
<br />
　　菩萨摩诃萨为破众生种种恶故，受持神咒，读诵通利，利益众生。为咒术故受持五法：一者，不食肉。二者，不饮酒。三者，不食五辛。四者，不淫；五者，不净之家不在中食。菩萨具足如是五法，能大利益无量众生，诸恶鬼神、诸毒、诸病无不能治。<br />
<br />
　　文殊师利问经（节录）<br />
<br />
梁扶南三藏僧伽婆罗译<br />
<br />
　　尔时文殊师利复白佛言：&lsquo;世尊！若得食肉者，《象龟经》、《大云经》、《指鬘经》、《楞伽经》等诸经，何故悉断？&rsquo;佛告文殊师利：&lsquo;如深广江不见彼岸，若无因缘则不得渡，若有因缘汝当渡不？&rsquo;文殊师利白佛言：&lsquo;世尊！我当渡，我当渡！或以船、或以筏、或以余物。&rsquo;佛复告文殊师利：&lsquo;以众生无慈悲力怀杀害意，为此因缘故断食肉。文殊师利！有众生乐粪扫衣，我说粪扫衣。如是乞食、树下坐、露地坐、阿兰若、冢间、一食、过时不食、遇得住处、三衣等，为教化彼，我说头陀。如是文殊师利！若众生有杀害心，为彼心故当生无数罪过，是故我断肉；若能不怀害心，大慈悲心为教化一切众生故无有过罪。不得啖蒜，若有因缘得啖，若合药治病则得用；不得饮酒，若合药医师所说多药相和，少酒多药得用；不得服油及涂身等，若有因缘得用，得用乳酪、生酥、熟酥、醍醐。我先啖乳糜，为风痰冷故。&rsquo;佛说此祇夜：<br />
<br />
　　若身覆是善　心口覆亦然<br />
<br />
　　一切处所覆　菩萨所应行<br />
<br />
　　大庄严论经（节录）<br />
<br />
马鸣菩萨造　姚秦三藏法师鸠摩罗什译<br />
<br />
　　此婆罗门无有智慧，不别贤愚，供事极苦，是以我今不宜亲昵，亦不应疏。何以故？事愚人苦不解供事亦名为苦。种种方便其相习近，渐相体信得与言语。尔时比丘问婆罗门：&lsquo;汝今何故举手向日，卧灰土上，裸形啖草，昼夜不卧，翘足而立？行此苦行为何所求？&rsquo;婆罗门答曰：&lsquo;我求国王。&rsquo;此婆罗门于后少时身遇病患，往问医师疗疾之方。医师报言：&lsquo;宜须食肉。&rsquo;于是婆罗门语比丘言：&lsquo;汝可为我至檀越家乞索少肉，以疗我疾。&rsquo;于时比丘作是思惟：&lsquo;我今化彼正是其时。&rsquo;作是念已，化为一羊系著其边。婆罗门问比丘言：&lsquo;汝为索肉今在何处？&rsquo;比丘答言：&lsquo;羊即是肉。&rsquo;婆罗门大生嗔恚而作是言：&lsquo;我宁杀羊而食肉耶！&rsquo;<br />
<br />
　　于是比丘说偈答言：<br />
<br />
　　汝今怜一羊　犹尚不欲杀<br />
<br />
　　后若为国王　牛羊与猪豕<br />
<br />
　　鸡犬及野兽　杀害无有量<br />
<br />
　　汝在御座上　厨宰供汝食<br />
<br />
　　汝若嗔恚时　当言斩彼头<br />
<br />
　　或言截手足　又时教挑目<br />
<br />
　　汝今怜一羊　方欲多杀害<br />
<br />
　　若实有悲心　宜舍求王意<br />
<br />
　　如人临刑戮　畏苦多饮酒<br />
<br />
　　华林极敷荣　猛火将欲焚<br />
<br />
　　又如著金锁　虽好能系缚<br />
<br />
　　王位亦如是　恒有恐惧心<br />
<br />
　　威力诸侍从　庄严以珍宝<br />
<br />
　　不见后过患　凡夫贪愿求<br />
<br />
　　既得造诸恶　坠堕三恶道<br />
<br />
　　如蛾贪火色　投中自燋灭<br />
<br />
　　虽有五欲乐　名称普闻知<br />
<br />
　　恒多怀恐惧　忧苦患极深<br />
<br />
　　犹如捉毒蛇　逆风持炬火<br />
<br />
　　不舍危害至　亦如临死苦<br />
<br />
　　王者游出时　顶上戴天冠<br />
<br />
　　众宝自璎珞　上妙庄严服<br />
<br />
　　名马众宝车　乘之出游巡<br />
<br />
　　道从数百千　威势极炽盈<br />
<br />
　　若有寇敌时　宝铠自严身<br />
<br />
　　胜则多杀害　负则失身命<br />
<br />
　　妙香以涂身　上服以香熏<br />
<br />
　　所食诸肴膳　百味恣其口<br />
<br />
　　所须皆随意　无有违逆者<br />
<br />
　　行来若坐卧　举动悉疑畏<br />
<br />
　　亲友亦不信　虽复为亲支<br />
<br />
　　恒有厄惧心　云何名为乐<br />
<br />
　　如鱼吞钩饵　如蜜涂利刀<br />
<br />
　　亦如网罗襁　鱼兽贪其味<br />
<br />
　　不旦后苦患　贵富亦如是<br />
<br />
　　终受地狱苦　地狱垣墙壁<br />
<br />
　　屋地皆炽然　罪人在其中<br />
<br />
　　火出自烧身　受苦无有量<br />
<br />
　　汝当自思惟　所为乐既少<br />
<br />
　　众苦患甚多　是故应念苦<br />
<br />
　　莫求贵自在　舍汝愿求心<br />
<br />
　　唯有求解脱　众苦悉消除<br />
<br />
　　婆罗门闻是偈已默然不答，合掌向比丘自言：&lsquo;尊者！善有辩才开悟我心，设使得彼三十三天王者亦不甘乐。&rsquo;<br />
<br />
　　即说偈言：<br />
<br />
　　善意巧方便　明智能观察<br />
<br />
　　为我除邪愿　示导正真路<br />
<br />
　　善友当如是　世间所称赞<br />
<br />
　　常应近是友　无有诤恼患<br />
<br />
　　善导我心意　回邪入正道<br />
<br />
　　示我善恶相　令得于解脱<br />
<br />
　　大方广佛华严经（节录）<br />
<br />
唐罽宾国三藏般若奉诏译<br />
<br />
　　善男子！若诸菩萨住冢间时，于诸众生恒住慈心及利益心，坚持净戒，摄护威仪，澡洁其身，不应食肉。何以故？止住寒林，应防二过：一、离外道所讥毁故。二、离非人得其便故。<br />
<br />
　　菩萨处胎经（节录）<br />
<br />
姚秦凉州沙门竺佛念译<br />
<br />
　　佛告白在菩萨曰：&lsquo;汝今举目西看，见师子王列住西面，以常六事时立不动，毛色纯白，胸臆方正，皆由先身德行福报。虽受畜身，分别善恶；足蹈莲花，尘垢不染；终不杀生、食肉、饮血；师子一吼，飞落走伏。斯亦五戒，不犯三过，故获斯报，虽堕畜生，转身成道。&rsquo;<br />
<br />
　　地藏菩萨本愿经（节录）<br />
<br />
唐于阗国三藏沙门实叉难陀译<br />
<br />
　　说是语时，会中有一鬼王，名曰主命，白佛言：&lsquo;世尊！我本业缘，主阎浮人命，生时死时，我皆主之。在我本愿，甚欲利益。自是众生不会我意，致令生死俱不得安。何以故？是阎浮提人初生之时，不问男女，或欲生时，但作善事，增益舍宅，自令土地无量欢喜，拥护子母，得大安乐，利益眷属。或已生下，慎勿杀害，取诸鲜味供给产母，及广聚眷属，饮酒食肉，歌乐弦管，能令子母不得安乐。何以故？是产难时，有无数恶鬼及魍魉精魅欲食腥血。是我早令舍宅土地灵只荷护子母，使令安乐而得利益。如是之人，见安乐故，便合设福，答诸土地。翻为杀害，集聚眷属。以是之故，犯殃自受，子母俱损。又阎浮提临命终人，不问善恶，我欲令是命终之人，不落恶道，何况自修善根增我力故。是阎浮提行善之人，临命终时，亦有百千恶道鬼神，或变作父母，乃至诸眷属，引接亡人，令落恶道，何况本造恶者。世尊！如是阎浮提男子、女人临命终时，神识惛昧，不辨善恶，乃至眼耳更无见闻。是诸眷属，当须设大供养，转读尊经，念佛菩萨名号。如是善缘，能令亡者离诸恶道，诸魔鬼神悉皆退散。世尊！一切众生临命终时，若得闻一佛名、一菩萨名，或大乘经典一句一偈。我观如是辈人，除五无间杀害之罪，小小恶业合堕恶趣者，寻即解脱。&rsquo;<br />
<br />
　　佛说佛名经（节录）<br />
<br />
元魏三藏北天竺法师菩提留支译<br />
<br />
　　宝达顷前更入一地狱，名曰飞刀地狱，其地狱纵广十五由旬，铁壁周匝，铁网覆上，其城四角，火风猛利，来吹铁山。其山相磨则成利刀，其刀两刃亦如锋铓。虚空銝銝旋旋亦如雷声，刀刀相钹亦如霹雳。从空而来，刺罪人头，从头而入，足下而出；从背上入，胸前而出，左出右入，烟火俱然。一日一夜受罪万端，千生千死，万生万死。若得为人，身生恶疮，遍体周匝。<br />
<br />
　　宝达问曰：&lsquo;此诸沙门作何等行受如是苦？&rsquo;<br />
<br />
　　马头罗刹答曰：&lsquo;此诸沙门受佛净戒而不净持，心无慈心，饮酒食肉言无罪报。食肉之罪，理不可恕，以是因缘故受此罪。&rsquo;宝达菩萨闻之悲泣而去。<br />
<br />
　　苏婆呼童子请问经（节录）<br />
<br />
唐天竺三藏输波迦罗译<br />
<br />
　　若有持诵一切真言法，先放诸佛深起敬心，次发无上菩提之心，为度众生广发大愿，远离贪、痴、憍、慢等业。复于三宝深生珍重，亦应虔诚遵崇大金刚部，当须远离杀、盗、邪淫、妄言、绮语、恶口、两舌，亦不饮酒及以食肉。<br />
<br />
　　复次苏婆呼童子，持诵之者，于四威仪，常须作意，勿使身心高戏躁动，失其志节。不得拍手、音乐、歌舞、婚礼、博戏及往观看，亦不毁谤在家，及行谄曲言辞，说人长短，非时睡眠，无义谈话，寻学文章及诸邪法。嗔恚忿恨，悭贪憍慢，放逸懈怠，皆须远离，亦不饮酒及以食肉。<br />
<br />
　　受菩提心戒仪（节录）<br />
<br />
三藏沙门不空译<br />
<br />
　　（最上乘教受发菩提心戒忏悔文）<br />
<br />
　　弟子某甲等，自从过去无始已来乃至今日，贪、嗔、痴等种种烦恼，及忿恨等诸随烦恼，恼乱身心，广作一切身业不善：杀、盗、邪淫；口业不善：妄言、绮语、恶口、两舌；意业不善：贪、嗔、邪见。种种烦恼，无始相续缠染其心，令身、口、意造罪无量，或杀父母，杀阿罗汉，出佛身血，被和合僧，毁谤三宝，打缚众生，破斋、破戒，饮酒、食肉及食五辛，如是等罪无量无边，不可忆知。今日诚心发露忏悔，一忏已后，永断相续更不敢造。唯愿十方一切诸佛、诸大菩萨加持护念，能令我等罪障销灭！<br />
<br />
　　佛说灌顶经（节录）<br />
<br />
东晋天竺三藏帛尸梨蜜多罗译<br />
<br />
　　阿难又言：&lsquo;诸四辈弟子！若有国土有疾厄者，横为邪神、诸恶龙辈及诸山精衔火烧人，又吐恶毒气侵陵万姓，有此灾变不吉祥时，当澡嗽口齿，清净受行斋戒，不食五辛，不得饮酒、啖肉。当礼敬十方诸佛，悬缯旛盖，请召众僧，一日七遍转是《召龙大神咒经》，邪气云除，众善集身。解释病者，热毒消除，病苦得愈，得吉祥福。&rsquo;<br />
<br />
　　阿密哩多军吒利法（节录）<br />
<br />
　　善男子！ 汝等当从今已后得人菩萨位数，应知佛子等从今已后乃至命终，不得妄语，乃至被断命根亦不得妄语，不得杀生，不得邪淫，不得嗔恚、嫉妒、悭吝、贪惜，不得憍慢，不得起杀害心。观一切众生如自身相，放诸众生起慈悲心利益，亦不得饮酒及诸杂酒等。一切诸佛所不行者，亦不应行之。孝顺父母，不得邪心观他人恶，亦不得偷盗，不得与贼为伴，亦莫教他起贪嗔，亦不得食肉，不得食五辛，一切臭秽物并不得食，乃至坐菩提座。<br />
<br />
　　今受法了，乃至一生不得妄语，不得杀生、偷盗，酒、肉、五辛等并不得食。若病时医人教药分要，无药能治者，任意少食，莫自杀，教他杀，先自死充药分。若国王旧来食肉者，自死肉任意吃。不入坛者尚不得食肉，何况入菩萨位者，是一切众生所做止处，能与一切众生无畏，一切鬼神大威德者常当拥护。<br />
<br />
　　像法决疑经（节录）<br />
<br />
　　（善男子！）未来世中诸恶比丘不解我意，各执己见，迭相是非，破灭我法。诸恶比丘亦复在座演说经法，不达我深意，随文取义，违背实相无上真法。<br />
<br />
　　口常自叹：&ldquo;我所说义，应著佛意。&rdquo;其余法师诳惑道俗，作是语者，永沈苦海。<br />
<br />
　　诸恶比丘见他修定，复作是言：&ldquo;此人愚痴犹如株兀，不觉经论何所修行。&rdquo;作是语者，殃咎累劫。诸恶比丘为名利故，迭相毁呰。<br />
<br />
　　诸恶比丘或有修福不依经论，自逐己见，以非为是，不能分别是邪是正，遍向道俗作如是言：&lsquo;我能知是，我能见是。&rsquo;&lsquo;当知此人速灭我法。&rsquo;诸恶比丘亦复持律，于毗尼藏不达深义便作是言：&lsquo;毗尼藏中佛听食肉。&rsquo;<br />
<br />
　　善男子！我若解说食肉义者，声闻、缘觉及下地菩萨之所迷闷，凡夫比丘闻之诽谤故。毗尼藏听食肉者，皆是不可思议。善男子！我从初成道乃至今日，所有弟子处处受肉食者，凡夫之人实见食肉。复有众生见诸比丘示现食肉，复有众生知诸比丘食肉之时，深入无量诸对治门：无量比丘断上烦恼；无量比丘断中烦恼：无量比丘断下烦恼；无量比丘度脱众生令入佛道。如来教化不可思议！我从成佛已来，我诸弟子未曾食啖众生肉也。我于毗尼中听食肉者，定知此肉不从四大生，不从胎生、不从卵生、不从湿生、不从化生、不与识合、不与命合，当知世间都无此肉。善男子！未来世中诸恶比丘在在处处讲说经律，随文取义，不知如来隐覆秘密。善男子！佛出于世令诸弟子食众生肉者，无有是处。若食肉者，何名大悲！<br />
<br />
　　大方广华严十恶品经（节录）<br />
<br />
　　佛告迦叶：&lsquo;一切众生若修善根：一者，不害众生；二者，不行放逸；三者，不饮酒；四者，不食肉；五者，常付大慈。如是之人不断善根。&rsquo;迦叶菩萨白佛言：&lsquo;世尊！如佛所说受佛教者，不听饮酒。&rsquo;佛告迦叶：&lsquo;善哉，善哉，汝解我意！一切众生不饮酒者，是我真子，则非凡夫。善男子！饮酒者，或君不识臣，或臣不识君，或父不识子，或子不识父，或兄不识弟，或弟不识兄，或姊不识妹，或妹不识姊，或夫不识妻，或妻不识夫，或师不识弟子，或弟子不识师，或不识内外眷属。善男子！现前颠倒，何况未来。善男子！一切众生不食酒肉者，得发阿耨多罗三藐三菩提心。&rsquo;<br />
<br />
　　尔时世尊告诸大众言：&lsquo;善男子！汝好谛听、谛听！舍婆提国有吉槃陀女，为人沽酒，钗梳落在井中，八万罗汉围绕井住，汲水饮之，即便昏醉，不识如来。尔时如来为诸罗汉演说法要，是诸罗汉既闻法已，酒便得醒，来至佛所白佛言：&ldquo;世尊我今修道得四道果，何故今日不识？&rdquo;如来、佛告诸善男子：&lsquo;舍婆提国有吉槃陀女，为人沽酒，钗梳落在井中，汝今饮水以便昏醉，我今为汝除却颠倒。吾今见汝生恐惧心。吉槃陀女为人受苦，堕锯床地狱，锯此女身作其百段，吹令微尘，还复聚合，受形讫竟。身长三尺，颜色青黑，头上无毛，两耳闭塞。复无两目，亦无鼻孔，下唇蹇哆，手无十指，脚无两足。皆由沽酒，岂况饮之。虽先饮酒，又乃发露，心生重悔，如怀惭愧，又莫更饮。譬如有人身遇重病，乃值良师斋药涂之，因药得差。忏悔之人亦复如是，心生重悔，又莫更作，得阿耨多罗三藐三菩提心。&rsquo;<br />
<br />
　　尔时世尊告诸大众比丘、比丘尼、优婆塞、优婆夷：&lsquo;若受五戒者、若受二百五十戒者、若受威仪具足戒者、若受戒者，不听饮酒，饮酒者犯波罗提木叉罪。比丘、比丘尼若犯此者，即入地狱；若凡夫人，犯突吉罗罪，八万劫中入于地狱。&rsquo;<br />
<br />
　　迦叶菩萨白佛言：&lsquo;世尊！酒亦无命，如来何故诫酒为苦？&rsquo;佛告迦叶：&lsquo;舍婆提国有鸯崛魔罗，饮酒醉乱，淫匿其母，杀戮其父。其母复与外人共通，持刀害之，是故今日诫酒为苦。&rsquo;<br />
<br />
　　尔时世尊告迦叶菩萨言：&lsquo;佛子！我诫诸白衣及出家等，受我戒者，不听酌酒与人，不听到酒家，不听强劝人酒，不听其人麴酿，声闻弟子亦复如是。菩萨摩诃萨制心，声闻制形。善男子！不听酌酒与比丘，若与者五百世无臂；共比丘麴酿，五百世耳聋，耳听隔绝，常不闻勿声语；比丘酒家者，五百世为哑，口不能语；强劝比丘酒者，堕截膝地狱，纵广八万由旬，纵广正等，其中力士其数五百，造其刀剑，截其两膝，强劝比丘酒者亦复如是。&rsquo;<br />
<br />
　　迦叶菩萨白佛言：&lsquo;世尊！食肉者得何等罪？&rsquo;佛告迦叶：&lsquo;善哉，善哉！一切众生不食肉者，是吾遗腹之子，则非凡夫。善男子！一切众生若受大乘大般涅槃。善男子！一切众生若住一劫不听食肉。&rsquo;<br />
<br />
　　&lsquo;世尊！食肉者堕何处地狱？&rsquo;佛告迦叶：&lsquo;食肉者堕阿鼻地狱，纵广正等八万出旬，四方有门，一一门外各有猛火，东西南北交通彻地，周匝铁墙、铁网弥覆。其地赤铁，上火彻下，下火彻上，铁枷、铁钮、铁衔、铁□，持火烧之，驱食肉之人入此地狱受其大苦，心生重悔而怀惭愧，又莫更食。犹如浊水置之明珠，以珠威力水即为清；如烟云除月则清明，作恶能悔亦复如是。&rsquo;佛告迦叶：&lsquo;一切众生食肉者断大慈种，不食肉者有大功德，百千万分不如其一。&rsquo;<br />
<br />
　　迦叶菩萨白佛言：&lsquo;世尊！煮肉、炙肉、斩肉杀生之人分别几处？&rsquo;佛告迦叶：&lsquo;煮肉者堕镬汤地狱，纵广五百由旬，其中有水，其下有火，持火烧之，溃溃乃沸，驱煮肉之人入此地狱受其大苦；炙肉之人堕炙床地狱，纵广八万出旬，其上铁床，其下有火，持火烧之，驱炙肉之人卧之在上，肉干燋烂，受其大苦；斩肉之人堕到碓地狱，其中力士其数五百，斩令万段，吹令微尘，还复受其大苦。&rsquo;<br />
<br />
　　迦叶菩萨白佛言：&lsquo;世尊！食肉者非如来弟子，即是外道眷属也&rsquo;。佛告迦叶：&lsquo;食肉者不觉、不知、不闻、不见当食肉，或君食臣肉，或臣食君肉，或子食父肉，或父食子肉，或弟食兄肉，或兄食弟肉，或妹食姊肉，或姊食妹肉，或妻食夫肉，或夫食妻肉。&rsquo;佛告迦叶：&lsquo;食肉之人即食父母眷属肉。&rsquo;<br />
<br />
　　迦叶菩萨白佛言：&lsquo;世尊！食肉者堕何处地狱？&rsquo;佛告迦叶：&lsquo;食肉者堕粪秽地狱，纵广正等八万由旬，其中有粪乃深万丈，驱食肉之人入此地狱受其大苦，五百万世无有出期。善男子！食肉者犹如群狗争骨，各各贪多，食肉之人亦复如是。善男子！斩肉者即斩其父，割肉者即割父肉、割害其母。譬如父死必作牛羊，持刀害之即是其父。一切众生心则颠倒，食肉者即食父肉，啮骨者即啮父骨，若饮肉汁者即饮父血。善男子！一切众生若有惭愧不应食肉，虽先食肉又能发露心生重悔，亦发阿褥多罗三藐三菩提心。&rsquo;<br />
<br />
　　迦叶菩萨白佛言：&lsquo;世尊！唯愿如来为我解说，破斋者堕何处地狱？&rsquo;佛告迦叶：&lsquo;破斋者堕饿鬼地狱。其中饿鬼身长五百由旬，其咽如针，头如太山，手如龙爪，朝食三千，暮食八百，一呼三万驱。破斋之人入此地狱受其大苦。复离此地狱绕其太山，犹如绯色驱，破斋之人将背倚之，肉干燋烂受其大吉。复离此苦转形更受。善男子！若食斋讫者，或裹斋食者与父母、兄弟、君臣、师长、朋友知识，未来世中堕铁轮地狱，左腋入、右胁出，融铜灌口，若受斋食者亦复如是。&rsquo;佛言：&lsquo;食鸡肉者，当堕地狱。三人共偿，倍半相迎，同入地狱。&rsquo;迦叶菩萨白佛言：&lsquo;世尊！实如圣教、实如圣教！&rsquo;<br />
<br />
　　迦叶菩萨白佛言：&lsquo;世尊！唯愿如来为我解说，不饮酒、不食肉者得几所福？&rsquo;佛告迦叶：&lsquo;假使有人象、马、牛、羊、琉璃、珍宝、璎珞、国城、妻子持用布施，犹亦不如有人能断酒肉，百千万分不如其一。复置是事，假使有人百千两金遍满三千大千世界持用布施，犹亦不如有人能断酒肉，百千万分不如其一。复置是事，假使有能铸金为人数百持用布施，犹亦不如有人能断酒肉，百千万分不如其一。复置是事，假使有人造作幡华宝盖遍满三千大千世界，犹亦不如有人能断酒肉，百千万分不如其一。复置是事，假使有人造大浮图宝塔，檐檐相次如稻麻竹（竹韦）上至梵天，不如有人能断酒肉，百千万分不如其一。善男子！不食肉者，现世菩萨则非凡夫。善男子！不食肉者常无肉想。&rsquo;<br />
<br />
　　普贤菩萨说证明经（节录）<br />
<br />
　　尔时普贤菩萨白佛言：&lsquo;世尊！有何等人不得见弥勒？&rsquo;佛言：&lsquo;善哉，善哉，谛听！今为汝略说。一者，出家沙门剃除须发，假染法服，不持具相；不离恩爱，背法堕俗，如是之人不得见弥勒。二者，出家沙门剃除须发，避官役使；假披法服，饮酒食肉；青黄赤白，喜好庄严；乘骑驴马，袈裟绞腰；治生贩卖，巧升抃斗；捻秤前后，大斗重秤谓之劫；轻秤小斗谓之盗，如是沙门亦不见弥勒。三者，出家沙门剃除须发，假披法服；饮酒食肉，破斋夜食；偷盗三宝，破灭三宝；不特兵相，作诸不轨，如是恶行、如是之人等亦不见弥勒。四者，善根众生受持五戒，不肯习诵，损毁正法；信邪倒见，作诸不轨；毁损五戒，六根颠倒，如是之人等不得见弥勒。五者，受持五戒，假佛威神，诸方教化，毁破形像，破大作小，破小作大，毁破成像，断坏形像，破灭三宝，如是之人亦不见弥勒。六者，受持净戒，毁损十善，被此诸戒，饮酒食肉，作诸不善，破此三恶，如是之人等亦不见弥勒。&rsquo;<br />
<br />
　　示所犯者瑜伽法镜经（节录）<br />
<br />
　　（尔时世尊告常施菩萨言：）&lsquo;复次，善男子！我诸恶弟子，自言我解经律。彼实不解，自身破戒，不能会解我真实义，作如是言：&ldquo;世尊所说毗奈耶中，听许食肉。&rdquo;善男子！我若解说食肉之过，一切声闻、缘觉、初地菩萨心皆迷闷，无所了知，情怀忧苦。善男子！如是等人虚妄谤我。善男子！毗奈耶中，为病患人听食三种清净肉者，皆是不可思议，汝应知之。善男子！吾从成佛已来，乃至今日，我声闻弟子处处受肉食者，凡夫众生见彼食已，作是念言：&ldquo;实见食肉。&rdquo;不知我有善巧方便，颠倒妄说获大重罪。复有众生见诸病患苾刍食肉之时，深入无量智慧法门。复有无量见者断下烦恼，断上烦恼，断中烦恼。复有苾刍度脱众生，出离生死，入如来道，得达彼岸。何以故？善男子！此是如来教化说法不可思议，为欲调伏一切众生故，汝应知之。我声闻弟子未曾食啖众生肉也，况诸菩萨。我于毗奈耶中，为病苾刍顺世间医，须食三种清净肉者。是何等肉？善男子！当知彼肉不从四大而生，不从胎生、不从卵生、不从湿土、不从化生、不与识合、不与命合、非实非虚。当知世间都无此肉，是我方便件如是说，不解我意，自损己身。&rsquo;<br />
<br />
　　&lsquo;复次，善男子！未来世中，诸恶苾刍于国国、城城、村村、寺寺、处处讲说经、律、论争，随文取义，不达如来深密要义。善男子！我出于世为大众说食众生肉，无有是处。若食肉者，无有慈悲；无慈悲者，非我弟子，我非彼师。何以故？此大众中各有异性，各有异见，何况未来世者！善男子！今此众中，或见如来住世一劫，或见如来入般涅槃；或有或生都不见我；或见我身，或不见我身；或见我身倍长三人，或见如来光明之身，或见大身，或见化身，或见报身坐莲华藏师子之座，菩萨围绕，住于无量世界海中，随大众心而为说法，或有见我法身同于虚空，无有色像，周遍法界，清净无碍，或有见我住婆罗双树间，或不见者；或见此地土沙砾石，或见此地种种树林、土石、墙壁周匝围绕，或见此地及墙壁等但是七宝，或见四宝庄严，或见众宝庄严；或见如来过去、未来、现在起行游化之处，见如是等不可思议希有之事。何以故？一切众生业行不同，是故所见各异。善男子！如来终无异相，应如是知！&rsquo;<br />
<br />
　　梵网经（节录）<br />
<br />
姚秦三藏法师鸠摩罗什译<br />
<br />
　　若佛子，故饮酒。而生酒过失无量，若自身手过酒器与人饮酒者，五百世无手，何况自饮。不得教一切人饮及一切众生饮酒，况自饮酒！一切酒不得饮。若故自饮、教人饮者，犯轻垢罪。<br />
<br />
　　若佛子，故食肉。一切肉不得食，夫食肉者，断大慈悲佛性种子，一切众生见而舍去。是故一切菩萨不得食一切众生肉，食肉得无量罪。若故食者，犯轻垢罪。<br />
<br />
　　若佛子，不得食五辛：大蒜、革葱、慈葱、兰葱、兴蕖，是五种一切食中不得食。若故食者，犯轻垢罪。<br />
<br />
　　若佛子，以慈心故，行放生业，应作是念：一切男子是我父，一切女人是我母，我生生无不从之受生，故六道众生，皆是我父母。而杀而食者，即杀我父母，亦杀我故身，一切地、水是我先易，一切火、风是我本体，故常行放生业，生生受生。若见世人杀畜生时，应方便救护，解其苦难，常教化讲说菩萨戒，救度众生。<br />
<br />
　　受十善戒经（节录）<br />
<br />
后汉失译人名<br />
<br />
　　一切爱眼目　爱子亦复尔<br />
<br />
　　爱寿命无极　是故不杀生<br />
<br />
　　名为梵行最　不杀无杀想<br />
<br />
　　亦不啖于厨　见杀者如贼<br />
<br />
　　必知堕地狱　啖肉者多病<br />
<br />
　　断命自庄严　当行大慈心<br />
<br />
　　奉持不杀戒　必成菩提道<br />
<br />
　　受五戒、八戒文（节录）<br />
<br />
　　&lsquo;诸佛子等谛听：言八戒者：所谓一、不杀。二、不盗。三、不染欲。四、不妄语。五、不饮酒、食肉。六、不香油涂身及鬘花庄饰。七、不作倡伎乐故往观听。八、不上高大床及过中食。始于今时至明清旦，一日一夜随佛出家，于其中间不得犯，能持否？&rsquo;<br />
<br />
　　&lsquo;佛子谛听：言优婆塞戒者：所谓一、不杀。二、不盗。三、不邪行。四、不妄语。五、不饮酒、食肉。始于今时尽未来际，于其中间不得犯，能持否？&rsquo;<br />
<br />
　　弥沙塞部和醯五分律（节录）<br />
<br />
宋罽宾三藏佛陀什共竺道生等译<br />
<br />
　　时舍卫城中有优婆夷，字须卑，信乐佛法，见法得果，归依三宝。常请一切僧供给汤药，彼于后时来入僧坊，见一比丘服吐下药。闲言：&lsquo;大德今何所须？&rsquo;答言：&lsquo;我吐下虚乏思欲食肉。&rsquo;语言：&lsquo;大德我明日当送，愿为受之。&rsquo;于是归家，晨朝遣人持钱买肉。<br />
<br />
　　尔日波斯匿王有令，若有杀者当与重罪，买不能得，还白如此，复更与钱令遍求之，语言：&lsquo;勿计价直，若一钱得如一钱大，亦当真之。&rsquo;犹不能得，优婆夷作是念：&lsquo;我昨已许，若不得者，彼或命过。&rsquo;即持利刀，入屋割髀里肉，与婢令煮，送与比丘。比丘得便食之，病即除差。时婿行还，不见其妇行来出入，即间须卑何在，答言：&lsquo;在内病。&rdquo;即入问言：&lsquo;何所患苦？&rsquo;妇具以事答。婿言：&lsquo;恐汝此病无复活理，及末死顷，可请佛及僧明设中食。&rsquo;扫言：&lsquo;甚善！&rsquo;即令婿请佛及僧，头面礼足自佛：&lsquo;愿佛及僧明日顾食。&rsquo;佛默然受。还归其家，通夜作多美饮食。晨旦敷座，遣白时到。佛与众僧前后围绕往到其家，就座而坐。婿自行水，佛不受之，语言：&lsquo;呼须卑优婆夷令出！&rsquo;即遣人语：&lsquo;世尊呼汝！&rsquo;答言：&lsquo;可以我名问讯世尊，病不堪出。&rsquo;即以自佛，佛犹呼之。如是至三，乃以衣舆至佛所。既见世尊，疮即除愈，肉色如先，生希有心：&lsquo;我有如是大师及诸同梵行人！&rsquo;欢喜蹄跃，手自下食。食毕行水，取小床于佛前坐。佛为说随喜偈，如为毗兰若所说。更为说种种妙法，示教利喜已还归所住。<br />
<br />
　　佛以是事集比丘僧，问彼比丘：&lsquo;汝昨食何等？&rsquo;答言：&lsquo;食肉。&rsquo;又问：&lsquo;肉美不？&rsquo;答言：&lsquo;美！&rsquo;佛言：&lsquo;汝愚痴人！云何不问而食人肉？从今食肉不问犯突吉罗罪，若食人肉偷罗遮。&rsquo;<br />
<br />
　　有诸比丘食象肉。波斯匿王象死辄送诸鬼神，以沙门食象肉故便杀诸象。比丘使净人取肉持还，诸居士见讥呵言：&lsquo;此沙门释子无肉不食，过于鸱鸟。云何啖此不净臭秽来入我家？无沙门行，被沙门法。&rsquo;诸长老比丘闻以是白佛，佛以是事集比丘僧，间诸比丘：&lsquo;汝等实尔不？&rsquo;答言：&lsquo;实尔，世尊！&rsquo;佛种种呵责已，告诸比丘：&lsquo;从今食象肉突吉罗，马肉亦如是。&rsquo;诸比丘食师子肉、虎肉、豹肉、熊肉，诸兽闻气遂杀比丘。诸居士见问何故尔？有人言：&lsquo;由食其类肉。&rsquo;便讥呵乃至告诸比丘亦如上，从今食此四种肉突吉罗。诸比丘食狗肉，诸狗闻气随后吠之。诸居士见问言：&lsquo;狗何以偏吠比丘&rsquo;有人言：&lsquo;由食狗肉。&rsquo;便讥呵乃至告诸比丘亦如上，从今食狗肉突吉罗。<br />
<br />
　　诸比丘食蛇肉，诸居士讥呵。善自在龙王化作人身来谓佛所，稽首白言：&lsquo;我诸龙等有大神力，作种种形色游行世间。今诸比丘食蛇肉，或能是龙伤害比丘。愿佛制诸比丘不食蛇肉！&rsquo;佛为说种种妙法，示教利喜已遣还所住。佛以是事集诸比丘，以善自在龙王语告诸比丘：&lsquo;从今食蛇肉突吉罗。&rsquo;<br />
<br />
　　根本说一切有部毗奈耶杂事（节录）<br />
<br />
大唐三藏义净奉制译<br />
<br />
　　尔时世尊便作是念：&lsquo;由诸苾刍不持水罗有如是过。&rsquo;告诸苾刍，应畜水罗。<br />
<br />
　　如世尊说，令畜水罗者，苾刍不知罗有几种？<br />
<br />
　　佛言：&lsquo;罗有五种：<br />
<br />
　　一者，方罗。（若是常用须绢三尺或二尺、一尺。僧家用者，或以两幅，随时大小，其作罗者皆绢。须细密虫不过者方得，若是疏薄元不堪用。有人用恶绢及疏纱、纻布之流，本无护虫意矣！）<br />
<br />
　　二者，法瓶。（阴阳瓶是。）<br />
<br />
　　三者，君持。（以绢系口，细绳系项。沈放水中抬口出半，若全沈口水则不入。待满引出，仍须察虫，非直君持但是绰口。瓶瓨无问大小以绢缦口，将细绳急系随时取水。极是省事更不须放生器，深为要也。）<br />
<br />
　　四、酌水罗。（斯之样式东夏元无述，如余处即小团罗子。虽意况大同，然非本式。）<br />
<br />
　　五、衣角罗。（取密绢方一杰许，或系瓶口汲水充用，或置碗口滤济时须，非是袈裟角也。此密而且腻，宁堪滤用，但为迷方日久谁当指南。然此等诸罗皆是西方见用，大师悲愍为济含生，食肉尚断，大慈杀生岂当成佛。假令暂出寺外即可持罗，并将细绳及放生器。若不将者，非直见经佛教，亦何以奖训门徒。行者思之！特宜存护，为自他益也。）<br />
<br />
　　入楞伽经（节录）<br />
<br />
元魏天竺三藏菩堤留支译<br />
<br />
　　尔时圣者大慧菩萨摩诃萨白佛言：&lsquo;世尊！我观世间生死流转、怨结相连、堕诸恶道，皆由食肉，更相杀害，增长贪嗔，不得出离，甚为大苦。世尊！食肉之人断大慈种，修圣道者不应得食。世尊！诸外道等说邪见法、卢迦耶陀堕俗之论，堕于断、常、有、无见中，皆遮食肉。自己不食，不听他食。云何如来清净法中修梵行者，自食、他食一切不制？如来、世尊放诸众生慈悲一等，云何而听以肉为食？善哉，世尊！哀愍世间，愿为我说食肉之过、不食功德。我及一切诸菩萨等，闻已得依如实修行，广宣流布。令诸现在、未来众生一切识知！&rsquo;<br />
<br />
　　佛告圣者大慧菩萨言：&lsquo;善哉，善哉！善哉，大慧：汝大慈悲愍众生故，能间此义。汝今谛听，当为汝说。&rsquo;大慧菩萨白佛言：&lsquo;善哉，世尊！唯然受教。&rsquo;<br />
<br />
　　佛告大慧：&lsquo;夫食肉者，有无量过。诸菩萨摩诃萨修大慈悲，不得食肉。食与不食功德、罪过，我说少分，汝今谛听。<br />
<br />
　　大慧！我观众生从无始来食肉习故，贪著肉味，更相杀害，远离贤圣，受生死苦。舍肉味者，闻正法味，于菩萨地如实修行，连得阿耨多罗三藐三菩提；复令众生入于声闻、辟支佛地止息之处，息已令人如来之地。大慧！如是等利，慈心为本。食肉之人断大慈种，云何当得如是大利？<br />
<br />
　　是故大慧：我观众生轮回六道，同在生死，共相生育，迭为父母、兄弟、姊妹。若男、若女中表内外六亲眷属；或生余道，善道、恶道常为眷属。以是因缘，我观众生更相啖肉，无非亲者。由贪肉味，迭互相啖。常生害心，增长苦业，流转生死，不得出离。&rsquo;<br />
<br />
　　佛说是时，诸恶罗刹闻佛所说，悉舍恶心，止不食肉。迭相劝发慈悲之心，护众生命过自护身，舍离一切诸肉不食，悲泣流泪而白佛言：&lsquo;世尊！我闻佛说谛观六道，我所啖肉皆是我亲。乃知食肉，众生大怨，断大慈种，长不善业，是大苦本。世尊！我从今日断不食肉，及我眷属亦不听食。如来弟子有不食者，我当昼夜亲近拥护。若食肉者，我当与作大不饶益。&rsquo;<br />
<br />
　　佛言：&lsquo;大慧！罗刹恶鬼常食肉者，闻我所说尚发慈心，舍肉不食，况我弟子行善法者当听食肉？若食肉者，当知即是众生大怨，断我圣种。大慧！若我弟子闻我所说，不谛观察而食肉者，当知即是旃陀罗种，非我弟子，我非其师。是故大慧！若欲与我作眷属者，一切诸肉悉不应食！<br />
<br />
　　复次大慧！菩萨应观一切是肉皆依父母脓血、不净赤白和合，生不净身，是故菩萨观肉不净，不应食肉。复次大慧！食肉之人众生闻气，悉皆惊怖逃走远离。是故菩萨修如实行，为化众生不应食肉。大慧！譬如旃陀罗、猎师、屠儿、捕鱼鸟人一切行处，众生遥见作如是念：&ldquo;我今定死！而此来者是大恶人，不识罪福，断众生命，求现前利，今来至此，为觅我等。今我等身悉皆有肉，是故今来我等定死。&rdquo;大慧！由人食肉能令众生见者皆生如是惊怖。大慧！一切虚空、地中众生，见食肉者皆生惊怖，而起疑念：&ldquo;我于今者为死、为活？如是恶人不修慈心，亦如豺狼游行世间，常觅肉食，如牛啖草、蜣螂逐粪不知饱足。我身是肉正是其食，不应达见。&rdquo;即舍逃走离之远去，如人畏惧罗刹无异。大慧！食肉之人能令众生见者皆生如是惊怖。当知食肉众生大怨，是故菩萨修行慈悲，为摄众生不应食彼，非圣慧人所食之味，恶名流布，圣人呵责。是故大慧！菩萨为摄诸众生故，不应食肉。<br />
<br />
　　复次大慧！菩萨为证众生信心，不应食肉。何以故？大慧！言菩萨者，众生皆知是佛、如来慈心之种，能与众生作归依处，闻者自然不生疑怖，生亲友想、善知识想、不怖畏想，言得归依处、得安稳处、得善导师。大慧！由不食肉能生众生如是信心。若食肉者，众生即失一切信心，便言世间无可信者，断于信根。是故大慧！菩萨为证众生信心，一切诸肉悉不应食。<br />
<br />
　　复次大慧！我诸弟子为证世间谤三宝故，不应食肉。何以故？世间有人见食肉故，谤毁三宝作如是言：&ldquo;于佛法中何处当有真实沙门、婆罗门修梵行者？舍于圣人本所应食食众生肉，犹如罗刹食肉满腹醉眠不动。依世凡人、豪贵势力觅肉食啖，如罗刹王惊怖众生。&rdquo;是故处处唱如是言：&ldquo;何处当有真实沙门、婆罗门修净行者？无法、无沙门、无毗尼、无净行者生。&rdquo;如是等无量无边恶不善心，断我法錀，绝灭圣种，一切皆由食肉者过。是故大慧！我弟子者，为护恶人毁谤三宝，乃至不应生念肉想，何况食肉！<br />
<br />
　　复次大慧！菩萨为求清净佛土教化众生，不应食肉。应观诸肉如人死尸，眼不欲见，不用闻气，何况可嗅而著口中！一切诸肉亦复如是。大慧！如烧死尸臭气不净，与烧余肉臭秽无异，云何于中有食、不食！是故大慧！菩萨为求清净佛土教化众生，不应食肉。<br />
<br />
　　复次大慧！菩萨为求出离生死，应当专念慈悲之行。少欲知足，厌世间苦，连求解脱，当舍愦闹，就于空闲。住尸陀林、阿兰若处、冢间、树下独坐思惟。观诸世间无一可乐：妻子眷属如枷锁想、宫殿台观如牢狱想、观诸珍宝如粪聚想、见诸饮食如脓血想、受诸饮食如涂痈疮。趣得存命，系念圣道，不为贪味，酒、肉、葱、韭、蒜、薤臭味悉舍不食。大慧！若如是者是真修行，堪受一切人、天供养！若于世间不生厌离，贪著滋味，酒、肉、荤、辛得便啖食，不应受于世间信施。<br />
<br />
　　复次大慧！有诸众生过去曾修无量因缘，有微善根，得闻我法，信心出家，在我法中。过去曾作罗刹眷属，虎、狠、师子、猫、狸中生，虽在我法，食肉余习，见食肉者，欢喜亲近。入诸城邑、聚落、塔寺饮酒、啖肉以为欢乐，诸天下观犹如罗刹争啖死尸等无有异，而不自知已失我众，成罗刹眷属。虽服袈裟，剃除须发，有命者见，心生恐怖，如畏罗刹。是故大慧！若以找为师者，一切诸肉悉不应食！&rsquo;<br />
<br />
　　复次大慧！世间邪见诸况术师，若其食肉咒术不成，为成邪术尚不食肉，况我弟子为求如来无上圣道、出世解脱？修大慈悲，精勤苦行犹恐不得，何处当有如是解脱为彼痴人食肉而得？是故大慧！我诸弟子为求出世解脱乐故，不应食肉。<br />
<br />
　　复次大慧！食肉能起色力，食味人多贪著。应当谛观一切世间有身命者，各自宝重，畏于死苦；护惜身命，人畜无别。宁当乐疥野干身，不能舍命受诸天乐。何以故？畏死苦故。大慧！以是观察死为大苦，是可畏法。自身畏死，云何当得而食他肉？是故大慧！欲食肉者先自念身，次观众生，不应食肉。<br />
<br />
　　复次大慧！夫食肉者，诸天远离，何况圣人！是故菩萨为见圣人，当修慈悲，不应食肉。大慧！食肉之人睡眠亦苦，超时亦苦。若于梦中见种种恶，惊怖毛竖，心常不安。无慈心故，乏诸善力。若其独在空闲之处，多为非人而伺其便。虎狼师子亦来伺求，欲食其内，心常惊怖，不得安隐。<br />
<br />
　　复次大慧！诸食肉者贪心难满，食不知量，不能消化，增益四大，口气腥臊。复中多有无量恶虫，身多疮癣、白癞病疾种种不净。现在凡夫不喜闻见，何况未来无病香洁人身可得。复次大慧！我说凡夫为求净命啖于净食，尚应生心如子肉想，何况听食非圣人食。圣人离者，以肉能生无量诸过，失于出世一切功德，云何言我听诸弟子食诸肉血不净等味？言我听者是则谤我。大慧！我听弟子食诸圣人所应食食，非谓圣人远离之食，圣食能生无量功德远离诸过。大慧！过去现在圣人食者，所谓粳米、大小麦、豆、种种油蜜、甘蔗、甘蔗汁、骞陀、末干提等，随时得者听食为净。大慧！于未来世有愚痴人，说种种毗尼言得食肉，因于过去食肉熏习爱著肉味，随自心见作如是说，非佛圣人说为美食。大慧！不食肉者，要因过去供养诸佛，种诸善根，能信佛语，坚住毗尼，信诸因果，至于身口能自节量，不为世间贪著诸味，见食肉者能生慈心。大慧！我忆过去有王，名师子奴，食种种肉，爱著肉味，次第乃至食于人肉。因食人肉，父母、兄弟、妻子、眷属皆悉舍离，一切臣民、国土、聚落即便谋反，共断其命。以食肉者有如是过，是故不应食一切肉。复次大慧！自在天王化身为鸽，释提桓因是诸天主，因于过去食肉习气，化身作鹰，惊逐此鸽，鸽来投我。我于尔时，作尸毗王，怜愍众生更相食啖，称己身肉与鹰代鸽，割肉不足，身上秤上，受大苦恼。大慧！如是无量世来食肉熏习，自身、他身有如是过，何况无愧常食肉者。大慧！复有余王不食肉者，乘马游戏，为马惊波，牵入深山，失于侍从，不知归路，不食肉故，师子、虎狼见无害心，与雌师子共行欲事，乃至生子斑足王等。以过去世食肉熏习，及作人王亦常食肉，在七家村多乐食肉，食肉太过遂食人肉，生诸男女尽为罗刹。大慧！食肉众生依于过去食肉熏习，多生罗刹、师子、虎狼、豺豹、猫狸、□枭、雕鹭、鹰鸡等中，有命之类各自护身不令得便，受饥饿苦，常生恶心念食他肉，命终复堕恶道，受生人身难得，何况当有得涅槃道。大慧当知！食肉之人有如是等无量诸过，不食肉者即是无量功德之聚。大慧！而诸凡夫不知如是食肉之过、不食功德，我今略说不听食肉。大慧！若一切人不食肉者，亦无有人杀害众生，由人食肉，若无可食处处求买，为财利者杀以贩卖，为买者杀，是故买者与杀无异。是故食肉能障圣道。大慧！食肉之人爱著肉味，至无畜生乃食人肉。何况蘪鹿、雉兔、鹅雁、猪羊、鸡狗、驼驴、象马、龙蛇、鱼鳖，水陆有命得而不食，由著肉味，设诸方便杀害众生，造作种种置罗机网，罗山置地、截河堰海，遍诸水陆安置罟网、机拨、坑陷、弓刀、毒箭间无空处，虚空、地、水种种众生皆被杀害，为食肉故。大慧！猎师、屠儿、食肉人等，恶心坚固，能行不忍，见诸众生形体鲜肥、肤肉充悦，生食味心，更相指示言是可啖，不生一念不忍之心，是故我说食肉之人断大慈种。<br />
<br />
　　大慧！我观世间无有是肉而非命者，自己不杀，不教人杀，他不为杀。不从命来而是肉者，无有是处。若有是肉不从命出，而是美食，我以何故不听人食？遍求世间无如是肉，是故我说食肉是罪，断如来种，故不听食。<br />
<br />
　　大慧！我涅槃后，于未来世法欲灭时，于我法中有出家者，剃除须发，自称我是沙门释子，披我袈裟痴如小儿，自称律师堕在二边，种种虚妄觉观乱心，贪著肉味，随自心见说毗尼中言得食肉，亦谤我言诸佛如来听人食肉，亦说因制而听食肉，亦谤我言如来世尊亦自食肉。大慧！我于《象腋》、《央掘魔》、《涅槃》、《大云》等一切修多罗中不听食肉，亦不说肉人于食味。大慧！我若听诸声闻弟子肉为食者，我终不得口常赞叹修大慈悲行如实行者，亦不赞叹尸陀林中头陀行者，亦不赞叹修行大乘住大乘者，亦不赞叹不食肉者。我不自食，不听他食，是故我劝修菩萨行叹不食肉，劝观众生应如一子，云何唱言我听食肉？我为弟子修三乘行者速得果故，遮一切肉悉不听食，云何说言我毗尼中听人食肉？又复说言如来余修多罗中说三种肉听人食者，当知是人不解毗尼次第断故，唱言得食。何以故？大慧！肉有二种：一者，他杀；二者，自死。以世人言有肉得食有不得者，象马、龙蛇、人鬼、弥猴、猪狗及牛，言不得食余者得食。屠儿不问得食不得，一切尽杀，处处炫卖。众生无过，横被杀害，是故我制他杀、自死悉不得食。见闻疑者所谓他杀，不见闻疑者所谓自死。是故大慧！我毗尼中唱如是言，凡所有肉于一切沙门释子皆不净食，污清净命，障圣道分，无有方便而可得食。若有说言佛毗尼中说三种肉，为不听食非为听食，当知是人坚住毗尼是不谤我。<br />
<br />
　　大慧！今此《楞伽修多罗》中，一切时一切肉，亦无方便而可得食。是故大慧！我遮食肉不为一人，现在未来一切不得。是故大慧！若彼痴人自言律师，言昆尼中听人食肉，亦谤我言如来自食，彼愚痴人成大罪障，长夜堕于无利益处、无圣人处、不闻法处，亦不得见现在、未来贤圣弟子，况当得见诸佛如来。大慧！诸声闻人常所应食，米面、油蜜、种种麻豆能生净命。非法贮畜，非法受取，我说不净，倘不听食，何况听食血肉不净。大慧！我诸声闻、辟支佛、菩萨弟子食于法食，非食饮食，何况如来。大慧！诸佛如来法食、法住，非饮食身，非诸一切饮食住身，离诸资生爱有求等，远离一切烦恼习过，善分别知心心智慧、一切智、一切见，见诸众生平等怜愍。是故大慧！我见一切诸众生等犹如一子，云何而听以肉为食？亦不随喜，何况自食。大慧！如是一切葱、韭、蒜、薤臭秽不净，能障圣道，亦障世间人天净处，何况诸佛净土果报。酒亦如是能障圣道、能损善业、能生诸过。是故大慧！来圣道者，酒肉、葱韭及蒜薤等能熏之味悉不应食！&rsquo;<br />
<br />
　　尔时世尊重说偈言<br />
<br />
　　大慧菩萨问　酒肉葱韭蒜<br />
<br />
　　佛言是不净　一切不听食<br />
<br />
　　罗刹等食啖　非圣所食味<br />
<br />
　　食者圣呵责　及恶名流布<br />
<br />
　　愿佛分别说　食不食罪福<br />
<br />
　　大慧汝谛听　我说食中过<br />
<br />
　　酒肉葱韭蒜　是障圣道分<br />
<br />
　　我观三界中　及得圣道众<br />
<br />
　　无始世界来　展转莫非亲<br />
<br />
　　云何于其中　而有食不食<br />
<br />
　　观肉所从来　出处最不净<br />
<br />
　　脓血和杂生　尿屎脓涕合<br />
<br />
　　修行净行者　当观不应食<br />
<br />
　　种种肉及葱　酒亦不得饮<br />
<br />
　　种种韭及蒜　修行常远离<br />
<br />
　　常远离麻油　穿孔床不眠<br />
<br />
　　飞扬诸细虫　断害他命故<br />
<br />
　　肉食长身力　由力生邪念<br />
<br />
　　邪食生贪欲　故不听食肉<br />
<br />
　　由食肉生贪　贪心致迷醉<br />
<br />
　　迷醉长爱欲　不解脱生死<br />
<br />
　　为利杀众生　为肉追钱财<br />
<br />
　　彼二人恶业　死堕叫唤狱<br />
<br />
　　三种名净肉　不见闻不疑<br />
<br />
　　世无如是肉　生堕食肉中<br />
<br />
　　臭秽可厌患　常生颠狂中<br />
<br />
　　多生旃陀罗　猎师屠儿家<br />
<br />
　　或生罗刹女　及诸食肉处<br />
<br />
　　罗刹猫狸种　食肉生彼中<br />
<br />
　　象腋与大云　涅槃胜鬘经<br />
<br />
　　及入楞伽经　我不听食肉<br />
<br />
　　诸佛及菩萨　声闻亦呵责<br />
<br />
　　食肉无惭愧　生生常颠狂<br />
<br />
　　先说见闻疑　已断一切肉<br />
<br />
　　妄想不觉知　故生食肉想<br />
<br />
　　如彼贪欲过　障碍圣解脱<br />
<br />
　　酒肉葱韭蒜　悉为圣道障<br />
<br />
　　未来世众生　于肉愚痴说<br />
<br />
　　言此净无罪　佛听我等食<br />
<br />
　　净食如药想　犹如食子肉<br />
<br />
　　知足生厌离　修行行乞食<br />
<br />
　　安住慈心者　我说常厌离<br />
<br />
　　师子豺虎狼　恒可同游止<br />
<br />
　　食肉见者怖　云何而可食<br />
<br />
　　是故修行者　慈心不食肉<br />
<br />
　　食肉断慈心　离涅槃解脱<br />
<br />
　　及违圣人教　故不听食肉<br />
<br />
　　不宜生梵种　及诸修行道<br />
<br />
　　智慧及富贵　斯由不食肉<br />
<br />
　　大佛顶首楞严经（节录）<br />
<br />
唐天竺沙门般剌密帝译<br />
<br />
　　&lsquo; 阿难！又诸世界六道众生，其心不杀，则不随其生死相续。汝修三昧，本出尘劳，杀心不除，尘不可出。纵有多智，禅定现前，如不断杀，必落神道。上品之人，为大力鬼；中品则为飞行夜叉，诸鬼帅等；下品当为地行罗刹。彼诸鬼神，亦有徒众，各各自谓，成无上道。我灭度后，末法之中，多此鬼神，炽盛世间，自言食肉得菩提路。阿难！我令比丘食五净肉，此肉皆我神力化生，本无命根。汝婆罗门，地多蒸湿，加以沙石，草菜不生，我以大悲，神力所加，因大慈悲，假名为肉，汝得其味。奈何如来灭度之后，食众生肉，名为释子。汝等当知！是食肉人，纵得心开，似三摩地，皆大罗刹，报终必沉生死苦海，非佛弟子。如是之人，相杀相吞，相食未已，云何是人得出三界？汝教世人修三摩地，次断杀生，是名如来，先佛世尊，第二决定清净明诲。是故阿难！若不断杀，修禅定者，譬如有人自塞其耳，高声大叫，求人不闻，此等名为欲隐弥露。清净比丘，及诸菩萨，于歧路行，不蹋生草，况以手拔？云何大悲，取诸众生血肉充食？&rsquo;<br />
<br />
　　&lsquo;阿难！一切众生食甘故生，食毒故死，是诸众生求三摩地，当断世间五种辛菜。是五种辛，熟食发淫，生啖增恚。如是世界食辛之人，纵能宣说十二部经，十方天仙嫌其臭秽，咸皆远离；诸饿鬼等，因彼食次，只其唇吻，常与鬼住，福德日销，长无利益。是食辛人修三摩地，菩萨天仙，十方善神，不来守护；大力魔王得其方便，现作佛身，来为说法。非毁禁戒，赞淫怒痴，命终自为魔王眷属，受魔福尽，堕无间狱。阿难！修菩提者，永断五辛，是则名为，第一增进修行渐次。&rsquo;<br />
<br />
　　&lsquo;云何正性？阿难！如是众生入三摩地，要先严持清净戒律，永断淫心，不餐酒肉，以火净食，无啖生气。阿难！是修行人若不断淫及与杀生，出三界者，无有是处。当观淫欲犹如毒蛇，如见怨贼。先持声闻四弃八弃，执身不动；后行菩萨清净律仪，执心不起。禁戒成就，则于世间永无相生、相杀之业。偷劫不行，无相负累，亦于世间不还宿债。是清净人修三摩地，父母肉身不须天眼，自然观见十力世界，观佛闻法，亲奉圣旨；得大神通，游十方界，宿命清净，得无艰险。是则名为，第二增进修行渐次。&rsquo;<br />
<br />
　　大般涅槃经（节录）<br />
<br />
北凉天竺三藏沙门昙无谶译<br />
<br />
　　尔时迦叶菩萨白佛言：&lsquo;世尊！食肉之人，不应施肉，何以故？我见不食肉者有大功德。&rsquo;佛赞迦叶：&lsquo;善哉善哉！汝今乃能善如我意，护法菩萨应当如是。善男子！从今日始，不听声闻弟子食肉。若受檀越信施之时，应观是食如子肉想。&rsquo;迦叶菩萨复白佛言：&lsquo;世尊！云何如来不听食肉？&rsquo;&lsquo;善男子！夫食肉者，断大慈种。&rsquo;迦叶又言：&lsquo;如来何故，先听比丘食三种净肉？&lsquo;迦叶！是三种净肉，随事渐制。&rsquo;迦叶菩萨复白佛言：&lsquo;世尊！何因缘故，十种不净，乃至九种清净，而复不听？&rsquo;佛告迦叶：&lsquo;亦是因事渐次而制，当知即是现断肉义。&rsquo;迦叶菩萨后白佛言：&lsquo;云何如来称赞鱼肉为美食耶？&rsquo;&lsquo;善男子！我亦不说鱼肉之属为美食也，我说甘蔗、梗米、石蜜、一切谷麦，及黑石蜜、乳酪、酥油以为美食。虽说应畜种种衣服，所应畜者要是坏色，何况贪著是鱼肉味？&rsquo;迦叶复言：&lsquo;如来若制不食肉者，彼五种味：乳酪、酪浆、生酥、熟酥、胡麻油等，及诸衣服、憍奢耶衣、珂贝、皮革、金银盂器，如是等物亦不应受。&rsquo;&lsquo;善男子！不应同彼尼干所见，如来所制一切禁戒，各有异意。异意故，听食三种净肉；异想故，断十种肉；异想故，一切悉断，及自死者。迦叶！我从今日，制诸弟子，不得复食一切肉也。迦叶！其食肉者，若行若住，若坐若卧，一切众生闻其肉气，悉生恐怖。譬如有人近狮子已，众人见之，闻狮子臭，亦生恐怖。善男子！如人啖蒜，臭秽可恶，余人见之，闻臭舍去，设远见者，犹不欲视，况当近之。诸食肉者亦复如是，一切众生闻其肉气，悉皆恐怖，生畏死想，水陆空行有命之类，悉舍之走，咸言此人是我等怨。是故菩萨不习食肉，为度众生，示现食肉，虽现食之，其实不食。善男子！如是菩萨，清净之食犹尚不食，况当食肉？善男子！我涅槃后无量百岁，四道圣人悉复涅槃，正法灭后，于像法中，当有比丘，貌像持律，少读诵经，贪嗜饮食，长养其身，身所被服粗陋丑恶，形容憔悴，无有威德。放畜牛羊，担负薪草，头须爪发悉皆长利，虽服袈裟，犹如猎师，细视徐行，如猫伺鼠。常唱是言：&ldquo;我得罗汉。&rdquo;多诸病苦，眠卧粪秽，外现贤善，内怀贪嫉，如受哑法婆罗门等。实非沙门，现沙门像，邪见炽盛，诽谤正法。如是等人，破坏如来所制戒律，正行威仪，说解脱果，离清净法，及坏甚深秘密之教。各自随意，反说经律，而作是言：&ldquo;如来皆听我等食肉。&rdquo;自生此论，言是佛说，互共诤讼，各自称是沙门释子。善男子！尔时复有诸沙门等，贮聚生谷，受取鱼肉，手自作食，执持油饼、宝盖、革屣。亲近国王、大臣、长者，占相星宿，勤修医道，畜养奴婢、金银琉璃、车渠玛瑙、玻璃真珠、珊瑚虎珀、璧玉珂贝、种种果蓏。学诸伎艺，画师泥作，造书教学，种植根栽，蛊道咒幻，和合诸药，作倡伎乐，香华治身，摴蒲围棋，学诸工巧。若有比丘能离如是诸恶事者，当说是人真我弟子！&rsquo;尔时迦叶后白佛言：&lsquo;世尊！诸比丘、比丘尼、优婆塞、优婆夷，因他而活，若乞食时，得杂肉食，云何得食，应清净法？&rsquo;佛言：&lsquo;迦叶！当以水洗，令与肉别，然后乃食。若其食器为肉所污，但使无味，听用无罪。若见食中多有肉者，则不应受，一切现肉悉不应食，食者得罪。我今唱是断肉之制，若广说者即不可尽。涅槃时到，是故略说，是则名为能随问答。&rsquo;<br />
<br />
　　&lsquo;不食肉、不饮酒，五辛能熏，悉不食之。是故其身无有臭处，常为诸天一切世人恭敬供养、尊重、赞叹。&rsquo;<br />
<br />
　　大般涅槃经后分（节录）<br />
<br />
大唐南海波淩国沙门若那跋陀罗译<br />
<br />
　　&lsquo;我涅槃后汝当精勤，以善教诫我诸眷属，授与妙法，深心诲诱，勿得调戏，放逸散心，入诸境界受行邪法。未脱三界世间痛苦，早求出离于此五浊爱欲之中。应生忧畏无救护想，一失人身难可追复。毕此一形常须警察，无常大鬼情求难脱。怜愍众生莫相杀害，乃至蠢动应施无畏。身业清净常生妙土；口业清净离诸过恶。莫食肉、莫饮酒，调伏心蛇，令入道果。深思行业善恶之报，如影随形，三世因果循环不失，此生空过后悔无追。涅槃时至，示教如是。&rsquo;<br />
<br />
　　佛说大般泥洹经（节录）<br />
<br />
东晋平阳沙门法显译<br />
<br />
　　有王舍城大猎师主杀生，供施请佛及僧，唯愿哀受，然佛、世尊未曾食肉，等砚一切如罗侯罗，即为猎师而说此偈：<br />
<br />
　　当观长寿者 不害众生故<br />
<br />
　　一切皆惧死 其不畏杖痛<br />
<br />
　　恕己可为喻 勿杀勿行杖<br />
<br />
　　回向偈<br />
<br />
　　愿以此功德 庄严佛净土 上报四重恩 下济三涂苦<br />
<br />
　　若有见闻者 悉发菩提心 尽此一报身 同生极乐国<br />
<br />
　　愿以此功德 普及于一切 我等与众生 皆共成佛道<br />
<br />
　　愿消三障诸烦恼 愿得智慧真明了<br />
<br />
　　普愿灾障悉消除 世世常行菩萨道<br />
<br />
　　愿以此功德<br />
<br />
　　回向往生者○○○罪障消除 永离三途 往生净土<br />
<br />
　　回向现世者○○○病苦消除 消灾免难 身心安康 共证菩提 </font></font><br />
<br />
				                
						</center></div><hr><script charset='utf-8' src='../js/hui.js'></script></body></html> 