<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,南无阿弥陀佛圣诞' />
<link href='../css/3.css' rel='stylesheet' type='text/css'></head><body><hr><center><div class='zw'>南无阿弥陀佛圣诞</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			
							<font style="font-size: 11pt">阿弥陀佛圣诞在农历十一月十七日。阿弥陀佛，是西方极乐世界的教主。略称弥陀。梵语amita，意译无量。另有梵名意译无量寿、无量光。<br />
　　<br />
关于阿弥陀佛名号之由来，据鸠摩罗什译之阿弥陀经载，此佛光明无量、寿命无量，故称阿弥陀佛。然据梵本阿弥陀经及称赞净土佛摄受经载，此佛寿命无数、妙光无边，故称无量寿佛、无量光佛。一佛而有不同义之二名，为其它诸佛所未见。又于般舟三昧经、大阿弥陀经、维摩诘经等早期经典中，亦仅有阿弥陀之称号，故推知无量寿、无量光之称号，系后代依其名之原义所立。另据平等觉经、后出阿弥陀佛偈、称赞净土佛摄受经等载，弥陀号称无量清净佛，所在之世界称为清净世界、极乐世界。<br />
<br />
　　阿弥陀佛成道之本缘，据无量寿经卷上载，过去久远劫世自在王佛住世时，有一国王发无上道心，舍王位出家，名为法藏比丘，于世自在王佛处修行，熟知诸佛之净土，历经五劫之思虑而发殊胜之四十八愿。此后，不断积聚功德，而于距今十劫之前，愿行圆满，成阿弥陀佛，在离此十万亿佛土之西方，报得极乐净土。迄今仍在彼土说法，即净土门之教主，能接引念佛人往生西方净土，故又称接引佛。阿弥陀三尊像通常以观音菩萨及大势至菩萨为其胁侍，而与此二尊并称为西方三圣。<br />
　　于现存大乘经论中，记载弥陀及其极乐净土之事者凡有二百余部，可见有关弥陀信仰及净土教义之深入人心。据般舟三昧经卷上载，阿弥陀佛有三十二相，光明彻照，端正无比。另据观无量寿经之说，无量寿佛之身如百千亿夜摩天阎浮檀金之色，其身高六十万亿那由他恒河沙由旬。眉间之白毫右旋宛转，毫相之大小犹如五倍须弥山之高广；其眼清白分明，眼之大小犹如四倍大海水之纵广。其身有八万四千相，一一相中有八万四千好，一一好中有八万四千光明，遍照十方世界，摄取念佛之众生。于西藏，阿弥陀佛被视为无量光、无量寿二佛，若祈求智慧，则皈依无量光佛；若祈求延寿福乐, 则皈依无量寿佛。<br />
<br />
　　于密教，以阿弥陀佛象征大日如来法身之妙观察智，称为甘露王。于金刚界曼荼罗中，称为受用智慧身阿弥陀如来，居于西方月轮之中央。其身黄金色，结三摩地印，密号清净金刚，三昧耶形为莲花。于胎藏界曼荼罗中，称为无量寿如来，居于中台八叶之西方。其身为白黄色或真金色，闭目，身着轻衣，跏趺坐于宝莲上，结入定印。<br />
<br />
　　【阿弥陀佛略传】<br />
　　阿弥陀佛于未成佛前，在过去无量劫中，为妙喜国的国王，名为乔尸迦，他的父王名为月上转轮王，母亲是殊胜妙颜。在当时有一尊佛出世，称为世自在王如来（定光佛以下的第五十三佛）。乔尸迦王听佛说法，心怀畅悦，心地开朗，遂发无上菩提心，弃舍了国王位，皈投世自在王佛而出家，赐号法藏比丘。<br />
<br />
　　他的修行意志在救度一切众生之苦，而发广大愿力。他自因地起就喜好修持特殊之行，并希望达成最极无上的佛果。又对于沉沦苦海中的苦恼众生，尤欲赐与极上无比的大安乐与利益，才能满足他的心愿。于是他仔细思维，欲达成此目的，必须先建立一殊胜极乐的世界，来摄度众生才可以，又遂复立定一种最简要的行门，能够使一切众生，易于修持而喜欢生到他的国土。<br />
<br />
　　尔时法藏比丘唯不知道何尊佛的佛土最为超绝？修持如何法门最为简易，方能达到大愿，克成伟业。于是法藏比丘重诣佛前，顶礼已毕，长跪合掌，以颂赞佛，赞已，禀白佛言：（我发无上正觉之心，唯愿世尊广为宣演十方诸佛如来壮严的净土，并诸修证的法门，我闻已当如说修行，成满所愿，令我速成正觉，拔诸众苦）。<br />
<br />
　　时世自在王佛，感念其壮志及他的高明，即细为开示诸修行门，并广说二百一十万亿诸佛刹土的境界。尔时，法藏比丘仗佛之不思议神力，并其一念真诚感应的心愿，诸佛国土即时悉现于眼前。法藏比丘闻佛所说，更加欢喜踊跃，发起无上胜愿，遂于诸佛国土中，精细选择其胜而舍其劣，则唯有西方净土，最为殊胜，最为适意。又于过去因行中，细心检定，舍其难而选取其最易的行门，莫过于称名念佛一法最为方便。是时即再白佛说：[我已摄取壮严佛土，清净之行]。时佛告法藏：[汝今可说，悦诸大众]。法藏比丘白佛言：[唯垂察听如我所愿，遂于佛前广发四十八愿]，创设新的极乐世界，广度九品含灵，愿愿壮严极乐，愿愿拔度众生。<br />
<br />
　　尔时法藏深自思维，若非绝胜殊妙的净土，则希望往生者就少，或且是因生难为修持，虽则是殊胜的净土，如何的壮丽，亦不能广摄众生，求生我国。如是奈何能酬兹大愿呢？于是就以壮严西方极乐世界，为一切众生的归宿处之果，提倡念佛法门为一切众生修行往生之因，如此绝世的大业，非是大愿大力，岂容易成就！所以法藏比丘即时发大道心，依本誓愿力，历劫修行，勇猛精进，忍力无倦，善行不退，或生为王，或为豪富，或为比丘，或为天人等，常以四事供养，恭敬一切诸佛，广修万行，多植德本，乃至修诸艰难的苦行，难行能行、难忍能忍的苦行都修持过由此可知法藏比丘的用心了。<br />
<br />
　　法藏比丘曾于过去的久远世，在善持劫中，世界的名称为删提岚，当时的教主号称宝藏如来，同时的法藏比丘为转轮王，宝藏如来曾为授记说：[汝于来世当得作佛，号无量寿，世界名安乐，国土清净。]<br />
<br />
　　须知法藏比丘欲达成此超世绝大的宏愿，已非是一劫二劫乃至百千万劫而修来，宝由无央无数劫中，长期的修积，方能成就此不可思议之万行功德，来壮严此绝胜的西方净土，现时说来已是圆满成就伟业，更在极乐国中，垂手殷勤，说法度生，已是十劫之久，我们为何不尽早发愿求生，而甘心长久的愿作醉生梦死之辈，流浪在生死苦海中呢？<br />
<br />
阿弥陀佛四十八愿<br />
<br />
若我证得无上菩提。国中有地狱饿鬼畜生趣者。我终不取无上正觉。<br />
<br />
　　若我成佛。国中众生有堕三恶趣者。我终不取正觉。<br />
<br />
　　若我成佛。国中有情若不皆同真金色者。不取正觉。<br />
<br />
　　若我成佛。国中有情形貌差别有好丑者。不取正觉。<br />
<br />
　　若我成佛。国中有情不得宿念。下至不知亿那由他百千劫事者。不取正觉。<br />
<br />
　　若我成佛。国中有情若无天眼。乃至不见亿那由他百千佛国土者。不取正觉。<br />
<br />
　　若我成佛。国中有情不获天耳。乃至不闻亿那由他百千逾缮那外佛说法者。不取正觉若我成佛。国中有情无他心智。乃至不知亿那由他百千佛国土中有情心行者。不取正觉。<br />
<br />
　　若我成佛。国中有情不获神通自在波罗蜜多。于一念顷不能超过亿那由他百千佛刹者。不取正觉。<br />
<br />
　　若我成佛。国中有情起于少分我我所想者。不取菩提。<br />
<br />
　　若我成佛。国中有情若不决定成等正觉证大涅槃者。不取菩提。<br />
<br />
　　若我成佛。光明有限。下至不照亿那由他百千及算数佛刹者。不取菩提。<br />
<br />
　　若我成佛。寿量有限乃至俱胝那由他百千及算数劫者。不取菩提。<br />
<br />
　　若我成佛。国中声闻无有知其数者。假使三千大千世界满中有情及诸缘觉。于百千岁尽其智算亦不能知。若有知者不取正觉。<br />
<br />
　　若我成佛。国中有情寿量有限齐者。不取菩提。唯除愿力而受生者。<br />
<br />
　　若我成佛。国中众生若有不善名者。不取正觉。<br />
<br />
　　若我成佛。彼无量刹中无数诸佛。不共咨嗟称叹我国者。不取正觉。<br />
<br />
　　若我证得无上觉时。余佛刹中诸有情类。闻我名已所有善根心心回向愿生我国。乃至十念若不生者。不取菩提。唯除造无间恶业诽谤正法及诸圣人。<br />
<br />
　　若我成佛。于他刹土。有诸众生发菩提心。及于我所起清净念。复以善根回向愿生极乐。彼人临命终时。我与诸比丘众。现其人前。若不尔者。不取正觉。<br />
<br />
　　若我成佛。无量国中所有众生。闻说我名以己善根回向极乐。若不生者。不取菩提。<br />
<br />
　　若我成佛。国中菩萨皆不成就三十二相者。不取菩提。<br />
<br />
　　若我成佛。于彼国中。所有菩萨于大菩提。咸悉位阶一生补处。唯除大愿诸菩萨等。为诸众生被精进甲。勤行利益修大涅槃。遍诸佛国行菩萨行。供养一切诸佛如来。安立洹沙众生住无上觉。所修诸行复胜于前。行普贤道而得出离。若不尔者不取菩提。<br />
<br />
　　若我成佛。国中菩萨每于晨朝。供养他方乃至无量亿那由他百千诸佛。以佛威力即以食前还到本国。若不尔者不取菩提。<br />
<br />
　　若我成佛。于彼刹中诸菩萨众。所须种种供具。于诸佛所殖诸善根。如是色类不圆满者不取菩提。<br />
<br />
　　若我当成佛时。国中菩萨说诸法要。不善顺入一切智者。不取菩提。<br />
<br />
　　若我成佛。彼国所生诸菩萨等。若无那罗延坚固力者。不取正觉。<br />
<br />
　　若我成佛。周遍国中诸庄严具。无有众生能总演说。乃至有天眼者。不能了知所有杂类形色光相。若有能知及总宣说者。不取菩提若我成佛。国中具有无量色树高百千由旬。诸菩萨中有善根劣者若不能了知不取正觉若我成佛。国中众生读诵经典教授敷演。若不获得胜辩才者。不取菩提。<br />
<br />
　　若我成佛。国中菩萨有不成就无边辩才者。不取菩提。<br />
<br />
　　若我成佛。国土光净遍无与等。彻照无量无数不可思议诸佛世界。如明镜中现其面像。若不尔者。不取菩提。<br />
<br />
　　若我成佛。国界之内地及虚空有无量种香。复有百千亿那由他数众宝香炉。香气普熏遍虚空界。其香殊胜超过人天珍。奉如来及菩萨众。若不尔者。不取菩提。<br />
<br />
　　若我成佛。周遍十方。无量无数不可思议无等界众生之辈。蒙佛威光所照触者。身心安乐超过人天。若不尔者不取正觉。<br />
<br />
　　若我成佛。无量不可思议无等界诸佛刹中菩萨之辈闻我名已。若不证得离生获陀罗尼者。不取正觉。<br />
<br />
　　若我成佛。周遍无数不可思议无有等量。诸佛国中所有女人。闻我名已得清净信。发菩提心厌患女身。若于来世不舍女人身者。不取菩提。<br />
<br />
　　若我成佛。无量无数不可思议无等佛刹菩萨之众。闻我名已得离生法。若不修行殊胜梵行。乃至到于大菩提者。不取正觉。<br />
<br />
　　若我成佛。周遍十方无有等量诸佛刹中所有菩萨。闻我名已五体投地。以清净心修菩萨行。若诸天人不礼敬者。不取正觉。<br />
<br />
　　若我成佛。国中众生所须衣服随念即至。如佛命善来比丘法服自然在体。若不尔者。不取菩提。<br />
<br />
　　若我成佛。诸众生类才生我国中。若不皆获资具心净安乐。如得漏尽诸比丘者。不取菩提。<br />
<br />
　　若我成佛。国中群生。随心欲见诸佛净国殊胜庄严。于宝树间悉皆出现。犹如明镜见其面像若不尔者。不取菩提。<br />
<br />
　　若我成佛。余佛刹中所有众生闻我名已。乃至菩提诸根有阙德用非广者。不取菩提。<br />
<br />
　　若我成佛。余佛刹中所有菩萨。闻我名已若不皆善分别胜三摩地名字语言。菩萨住彼三摩地中。于一刹那言说之顷。不能供养无量无数不可思议无等诸佛。又不现证六三摩地者。不取正觉。<br />
<br />
　　若我成佛。余佛土中有诸菩萨。闻我名已。寿终之后。若不得生豪贵家者。不取正觉。<br />
<br />
　　若我成佛。余佛刹中所有菩萨闻我名已。若不应时修菩萨行。清净欢喜得平等住具诸善根。不取正觉。<br />
<br />
　　若我成佛。他方菩萨闻我名已。皆得平等三摩地门。住是定中常供无量无等诸佛。乃至菩提终不退转。若不尔者。不取正觉。<br />
<br />
　　若我成佛。国中菩萨随其志愿。所欲闻法自然得闻。若不尔者。不取正觉。<br />
<br />
　　若我证得无上菩提。余佛刹中所有菩萨闻我名已。于阿耨多罗三藐三菩提有退转者。不取正觉。<br />
<br />
　　若我成佛。余佛国中所有菩萨。若闻我名应时不获一二三忍。于诸佛法不能现证不退转者。不取菩提。</font><br />
				                
						</center></div><hr><script charset='utf-8' src='../js/hui.js'></script></body></html> 