<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,弘一大师修身修心语录' />
<link href='../css/3.css' rel='stylesheet' type='text/css'></head><body><hr><center><div class='zw'>弘一大师修身修心语录</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			
							<span style="font-size: 18px">&nbsp;&nbsp;&nbsp;&nbsp;&nbsp;&nbsp;&nbsp; 论人当节取其长，曲谅其短。做事必先审其害，后计其利。<br />
&nbsp;&nbsp;&nbsp;&nbsp;&nbsp;&nbsp;&nbsp; 无心者公，无我者明。<br />
&nbsp;&nbsp;&nbsp;&nbsp;&nbsp;&nbsp;&nbsp; 严着此心以拒外诱，须如一团烈火，遇物即烧。宽着此心以待同群，须如一片春阳，无人不暖。<br />
&nbsp;&nbsp;&nbsp;&nbsp;&nbsp;&nbsp;&nbsp;凡一事而关人终身，纵确见实闻，不可着口。凡一语而伤我长厚，虽闲谈戏谑，慎勿形言。结怨仇，招祸害，伤阴鸷，皆由于此。<br />
&nbsp;&nbsp;&nbsp;&nbsp;&nbsp; 持己当从无过中求有过，非独进德，亦且免患。待人当从有过中求无过，非但存厚，亦且解怨。<br />
<span xml:lang="EN-US">&nbsp;&nbsp;&nbsp;&nbsp;&nbsp;&nbsp; <wbr /></span>遇事只一味镇定从容，虽纷若乱丝，终当就绪。待人无半毫矫伪欺诈，纵狡如山鬼，亦自献诚。<br />
&nbsp;&nbsp;&nbsp;&nbsp;&nbsp;&nbsp; 公生明，诚生明，从容生明。<br />
&nbsp;&nbsp;&nbsp;&nbsp;&nbsp;&nbsp; 公生明者，不敝于私也。诚生明者，不杂以伪也。从容生明者，不淆于惑也。<br />
&nbsp;&nbsp;&nbsp;&nbsp;&nbsp;&nbsp;&nbsp;穷天下之辩者，不在辩而在讷。伏天下之勇者，不在勇而在怯。<br />
&nbsp;&nbsp;&nbsp;&nbsp;&nbsp;&nbsp; 何以息谤？曰：无辩。何以止怨？曰：不争。<br />
&nbsp;&nbsp;&nbsp;&nbsp;&nbsp;&nbsp;&nbsp;人之谤我也，与其能辩，不如能容。人之侮我也，与其能防，不如能化。<br />
&nbsp;&nbsp;&nbsp;&nbsp;&nbsp;&nbsp; 张梦复云：&ldquo;受得小气，则不至于受大气。吃得小亏，则不至于吃大亏。&rdquo;<br />
又云：&ldquo;凡事最不可想占便宜。便宜者，天下人之所共争也。我一人据之，则怨萃于我矣。我失便宜，则众怨消矣。故终身失便宜，乃终身得便宜也。此余数十年阅历有得之言，其遵守之，毋忽。余平生未尝多受小人之侮，只有一善策，能转弯早耳。&rdquo;<br />
&nbsp;&nbsp;&nbsp;&nbsp;&nbsp;&nbsp; 忍与让，足以消无穷之灾悔。古人有言：&ldquo;终身让路，不失尺寸。&rdquo;<br />
&nbsp;&nbsp;&nbsp;&nbsp;&nbsp;&nbsp; 以仁义存心，以忍让接物。<br />
&nbsp;&nbsp;&nbsp;&nbsp;&nbsp;&nbsp; 林退斋临终，子孙环跪请训。曰：&ldquo;无他言，尔等只要学吃亏。&rdquo;<br />
&nbsp;&nbsp;&nbsp;&nbsp;&nbsp;&nbsp;&nbsp;任难任之事，要有力而无气。处难处之人，要有知而无言。<br />
&nbsp;&nbsp;&nbsp;&nbsp;&nbsp;&nbsp; 穷寇不可追也，遁词不可攻也。<br />
&nbsp;&nbsp;&nbsp;&nbsp;&nbsp;&nbsp; 恩怕先益后损，威怕先松后紧。先益后损，则恩反为仇，前功尽弃。先松后紧，则管束不下，反招怨怒。<br />
&nbsp;&nbsp;&nbsp;&nbsp;&nbsp;&nbsp; 善用威者不轻怒，善用恩者不妄施。<br />
&nbsp;&nbsp;&nbsp;&nbsp;&nbsp;&nbsp; 宽厚者，勿使人有所恃。精明者，不使人无所容。<br />
&nbsp;&nbsp;&nbsp;&nbsp;&nbsp;&nbsp; 轻信轻发，听言之大戒也。愈激愈厉，责善之大戒也。<br />
&nbsp;&nbsp;&nbsp;&nbsp;&nbsp; 吕新吾云：&ldquo;愧之则小人可使为君子，激之则君子可使为小人。&rdquo;<br />
&nbsp;&nbsp;&nbsp;&nbsp;&nbsp;&nbsp; 激之而不怒者，非有大量，必有深机。<br />
&nbsp;&nbsp;&nbsp;&nbsp;&nbsp;&nbsp;&nbsp;处事须留余地，责善切戒尽言。<br />
&nbsp;&nbsp;&nbsp;&nbsp;&nbsp;&nbsp; 曲木恶绳，顽石恶攻。责善之言，不可不慎也。<br />
&nbsp;&nbsp;&nbsp;&nbsp;&nbsp;&nbsp; 吕新吾云：&ldquo;责善要看其人何如，又当尽长善救失之道。无指摘其所忌，无尽数其所失，无对人，无峭直，无长言，无累言。犯此六戒，虽忠告非善道矣。&rdquo;<br />
&nbsp;&nbsp;&nbsp;&nbsp;&nbsp;&nbsp; 又云：&ldquo;论人须带三分浑厚。非直远祸，亦以留人掩盖之路，触人悔悟之机，养人体面之余，犹天地含蓄之气也。&rdquo;<br />
&nbsp;&nbsp;&nbsp;&nbsp;&nbsp;&nbsp;&nbsp; 使人敢怒不敢言者，便是损阴鸷处。<br />
&nbsp;&nbsp;&nbsp;&nbsp;&nbsp;&nbsp;&nbsp; 凡劝人，不可遽指其过，必须先美其长，盖人喜则言易入，怒则言难入也。善化人者，心诚色温，气和辞婉；容其所不及，而谅其所不能；恕其所不知，而体其所不欲；随事讲说，随时开导。彼乐接引之诚，而喜于所好；感督则之宽，而愧其不材。人非木石，未有不长进者。我若疾恶如仇，彼亦趋死如鹜，虽欲自新而不可得，哀哉！<br />
&nbsp;&nbsp;&nbsp;&nbsp;&nbsp;&nbsp;&nbsp; 先哲云：&ldquo;觉人之诈，不形于言；受人之侮，不动于色。此中有无穷意味，亦有无限受用。&rdquo;<br />
&nbsp;&nbsp;&nbsp;&nbsp;&nbsp;&nbsp;&nbsp; 喜闻人过，不如喜闻己过。乐道己善，何如乐道人善。<br />
<span xml:lang="EN-US">&nbsp;&nbsp;&nbsp;&nbsp;&nbsp;&nbsp; (</span>积金积银不如积德；问寒问暖莫如问心！<span xml:lang="EN-US">)</span><br />
&nbsp;&nbsp;&nbsp;&nbsp;&nbsp;&nbsp; 论人之非，当原其心，不可徒泥其迹。取人之善，当据其迹，不必深究其心。<br />
<span xml:lang="EN-US">&nbsp;&nbsp;&nbsp;&nbsp;&nbsp;&nbsp;&nbsp;&nbsp;(</span>百善孝为先，论心不论事，论事贫家无孝子；万恶淫为首，论事不论心，论心自古无完人！ <span xml:lang="EN-US">)</span><br />
&nbsp;&nbsp;&nbsp;&nbsp;&nbsp;&nbsp;&nbsp; 吕新吾云：&ldquo;论人情，只向薄处求；说人心，只从恶边想。此是私而刻底念头，非长厚之道也。&rdquo;<br />
&nbsp;&nbsp;&nbsp;&nbsp;&nbsp;&nbsp;&nbsp; 修己以清心为要，涉世以慎言为先。<br />
&nbsp;&nbsp;&nbsp;&nbsp;&nbsp;&nbsp; 恶莫大于纵己之欲，祸莫大于言人之非。施之君子，则丧吾德。施之小人，则杀吾身。<br />
&nbsp;&nbsp;&nbsp;&nbsp;&nbsp;&nbsp;&nbsp; 人褊急，我受之以宽宏。人险仄，我待之以坦荡。<br />
&nbsp;&nbsp;&nbsp;&nbsp;&nbsp;&nbsp;&nbsp; 持身不可太皎洁，一切污辱垢秽要茹纳得。处世不可太分明，一切贤愚好丑要包容得。<br />
&nbsp;&nbsp;&nbsp;&nbsp;&nbsp;&nbsp; 精明须藏在浑厚里作用。古人得祸，精明人十居其九，未有浑厚而得祸者。<br />
&nbsp;&nbsp;&nbsp;&nbsp;&nbsp;&nbsp; 德胜者，其心平和，见人皆可取，故口中所许可者多。德薄者，其心刻傲，见人皆可憎，故目中所鄙弃者众。<br />
&nbsp;&nbsp;&nbsp;&nbsp;&nbsp; 吕新吾云：&ldquo;世人喜言无好人，此孟浪语也。推原其病，皆从不忠不恕所致，自家便是个不好人，更何暇责备他人乎？&rdquo;<br />
&nbsp;&nbsp;&nbsp;&nbsp;&nbsp;&nbsp; 律己宜带秋气，处世须带春风。<br />
&nbsp;&nbsp;&nbsp;&nbsp;&nbsp;&nbsp; 盛喜中勿许人物，盛怒中勿答人书。<br />
&nbsp;&nbsp;&nbsp;&nbsp;&nbsp;&nbsp;&nbsp;面谀之词，有识者未必悦心。背后之议，受憾者常若刻骨。<br />
&nbsp;&nbsp;&nbsp;&nbsp;&nbsp;&nbsp; 利关不破得失惊之；名关不破毁誉动之。<br />
&nbsp;&nbsp;&nbsp;&nbsp;&nbsp;&nbsp; 攻人之恶勿太严，要思其堪受。教人以善勿过高，当使其可从。<br />
&nbsp;&nbsp;&nbsp;&nbsp;&nbsp;&nbsp;&nbsp;事有急之不白者，缓之或自明，毋急躁以速其戾。人有操之不从者，纵之或自化，毋苛刻以益其顽。<br />
&nbsp;&nbsp;&nbsp;&nbsp;&nbsp;&nbsp;&nbsp; 己性不可任，当用逆法制之，其道在一忍字。人性不可拂，当用顺法调之，其道在一恕字。<br />
&nbsp;&nbsp;&nbsp;&nbsp;&nbsp;&nbsp;&nbsp; 临事须替别人想，论人先将自己想。<br />
&nbsp;&nbsp;&nbsp;&nbsp;&nbsp;&nbsp;&nbsp; 欲论人者先自论，欲知人者先自知。<br />
&nbsp;&nbsp;&nbsp;&nbsp;&nbsp;&nbsp; 凡为外所胜者，皆内不足。凡为邪所夺者，皆正不足。<br />
&nbsp;&nbsp;&nbsp;&nbsp;&nbsp;&nbsp; 今人见人敬慢，辄生喜愠心，皆外重者也。此迷不破，胸中冰炭一生。<br />
&nbsp;&nbsp;&nbsp;&nbsp;&nbsp;&nbsp; 小人乐闻君子之过，君子耻闻小人之恶。此存心厚薄之分，故人品因之而别。<br />
&nbsp;&nbsp;&nbsp;&nbsp;&nbsp;&nbsp; 惠不在大，在乎当厄。怨不在多，在乎伤心。<br />
&nbsp;&nbsp;&nbsp;&nbsp;&nbsp;&nbsp;&nbsp;毋以小嫌疏至戚，毋以新怨忘旧恩。<br />
&nbsp;&nbsp;&nbsp;&nbsp;&nbsp;&nbsp; 刘直斋云：&ldquo;好合不如好散，此言极有理。盖合者，始也；散者，终也。至于好散，则善其终矣。凡处一事，交一人，无不皆然。&rdquo;<br />
&nbsp;&nbsp;&nbsp;&nbsp;&nbsp;&nbsp;&nbsp;&nbsp;群居守口，独坐防心。<br />
&nbsp;&nbsp;&nbsp;&nbsp;&nbsp;&nbsp;&nbsp; 造物所忌，曰刻曰巧。万类相感，以诚以忠。<br />
&nbsp;&nbsp;&nbsp;&nbsp;&nbsp;&nbsp;&nbsp; 明镜止水以澄心，泰山乔岳以立身，青天白日以应事，霁月光风以待人。<br />
&nbsp;&nbsp;&nbsp;&nbsp;&nbsp;&nbsp;&nbsp;&nbsp;尚勤尚朴，惟忠惟诚！<br />
&nbsp;&nbsp;&nbsp;&nbsp;&nbsp;&nbsp; 《谦》卦六爻皆吉，恕字终身可行。<br />
&nbsp;&nbsp;&nbsp;&nbsp;&nbsp;&nbsp;&nbsp; 知足常足，终身不辱。知止常止，终身不耻。<br />
&nbsp;&nbsp;&nbsp;&nbsp;&nbsp;&nbsp;&nbsp; 盛者衰之始，祸者福之基。（&ldquo;谈玄说妙，修证次第，自以佛书最为详尽。而我等初学之人，持躬敦品、处世接物等法，虽佛书中亦有说者，但儒书所说，尤为明白详尽，适于初学。故今多引之，以为吾等学佛法者之一助焉。&rdquo;&mdash;&mdash;摘自弘一法师《改过实验谈》）<br />
&nbsp;&nbsp;&nbsp;&nbsp;&nbsp;&nbsp; 一世悲欢，无上清凉<br />
&nbsp;&nbsp;&nbsp;&nbsp;&nbsp;&nbsp; 宜静默，宜从容，宜谨严，宜俭约</span><br />
				                
						</center></div><hr><center><div class='zw'>回向:原世间一切众生善行坚固，无有退转</div></center></body></html> 