<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В, 受持一日一夜八关斋戒的功德利益' />
<link href='../css/3.css' rel='stylesheet' type='text/css'></head><body><hr><center><div class='zw'> 受持一日一夜八关斋戒的功德利益</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			
							<p><br />
<span style="font-size: 16px">一、以此持八关斋戒一日一夜功德回向发愿求生极乐世界可以得中品中生。</span></p>
<p><br />
<span style="font-size: 16px">　　若有众生，若一日一夜持八戒斋，若一日一夜持沙弥戒⑴，若一日一夜持具足戒⑵，威仪无缺，以此功德回向，愿求生极乐国。戒香⑶熏修，如此行者，命欲终时，见阿弥陀佛，与诸眷属，放金色光，持七宝莲华，至行者前。行者自闻空中有声，赞言：善男子！如汝善人，随顺三世诸佛教故，我来迎汝。行者自见坐莲华上，莲华即合，生于西方极乐世界。在宝池中，经于七日，莲华乃敷。华既敷已，开目合掌，赞叹世尊。闻法欢喜，得须陀洹。经半劫已，成阿罗汉。</span></p>
<p><span style="font-size: 16px">　　是名中品中生者。</span></p>
<p><span style="font-size: 16px">　 《佛说观无量寿佛经》（刘宋西域三藏法师彊良耶舍译）</span></p>
<p><br />
<span style="font-size: 16px">　　【注释】</span></p>
<p><span style="font-size: 16px">　　⑴沙弥戒：沙弥十戒：一、不杀生；二、不偷盗；三、不非梵行（不淫）；四、不妄语；五、不饮酒；六、不著香华鬘，不香油涂身；七、不歌舞倡伎，不故往视听；八、不坐卧高广大床；九、不非时食；十、不捉持生像金银宝物。⑵具足戒：比丘、比丘尼应当受持的戒。比丘为二百五十戒，比丘尼为三百八十四戒。⑶戒香：戒德熏于四方，以香为喻。</span></p>
<p><br />
<span style="font-size: 16px">　　【译文】</span></p>
<p><span style="font-size: 16px">　　中品中生者：</span></p>
<p><span style="font-size: 16px">　　如果有众生或一日一夜受持八关戒斋，或一日一夜受持沙弥戒，或一日一夜受持比丘、比丘尼具足戒，身口意三业威仪没有缺失，以此持戒功德回向愿求生极乐世界，这念佛人临命终时，见到阿弥陀佛与诸比丘众，放金色光明，随行比丘拿着七宝莲华，来到念佛人面前。此人听到佛声从空中传来，赞叹道：&ldquo;善男子！像你这样的善人，能随顺三世诸佛的教敕，所以我前来迎接你。&rdquo;那念佛人既蒙佛赞叹，就自见坐在莲华座上，坐上后莲华闭合，瞬间便生到极乐世界七宝池中。经过七日后，莲华才开放。莲华开放后，这往生者睁开眼睛，合掌顶礼，赞叹阿弥陀佛的恩德。初闻妙法，心生欢喜，当即证得须陀洹果。经半小劫后，证阿罗汉果。</span></p>
<p><span style="font-size: 16px">　　这就叫做中品中生者。</span></p>
<p><br />
<span style="font-size: 16px">二、除五逆罪，余一切罪，悉皆消灭。</span></p>
<p><br />
<span style="font-size: 16px">《优婆塞戒经》（北凉中印度三藏法师昙无谶译）八斋戒品：</span></p>
<p><br />
<span style="font-size: 16px">&ldquo;善男子，若有从他三受三归，三受八戒，是名得具一日一夜优婆塞斋。明相出时，是时则失。是故不得佛像边受，要当从人。根本清净，受已清净，庄严清净，觉观清净，念心清净，求报清净，是名三归清净斋法。&rdquo;</span></p>
<p><br />
<span style="font-size: 16px">&ldquo;善男子，若能如是清净归依，受八戒者，除五逆罪，余一切罪，悉皆消灭。&rdquo;</span></p>
<p><br />
<span style="font-size: 16px">三、八关斋戒的佛经出处：</span></p>
<p><span style="font-size: 16px">（根据《佛说斋经》，如果受持八戒斋，但没有发愿往生净土，可转生天上。）</span></p>
<p><br />
<span style="font-size: 16px">佛说斋经</span></p>
<p><br />
<span style="font-size: 16px">吴月氏国居士支谦译</span></p>
<p><br />
<span style="font-size: 16px">　　闻如是。一时佛在舍卫城东丞相家殿。丞相母名维耶。早起沐浴著綵衣。与诸子妇俱出。稽首佛足一面坐。佛问维耶。沐浴何早。对曰。欲与诸妇俱受斋戒。佛言。斋有三辈。乐何等斋。维耶长跪言。愿闻何谓三斋。佛言。一為牧牛斋。二為尼犍斋。三為佛法斋。牧牛斋者。如牧牛人求善水草饮饲其牛。暮归思念何野有丰饶。须天明当復往。若族姓男女已受斋戒。意在家居利欲產业。及念美饮食育养身者。是為如彼牧牛人意。不得大福非大明。尼犍斋者。当月十五日斋之时。伏地受斋戒。為十由延内诸神拜言。我今日斋不敢為恶。不名有家彼我无亲。妻子奴婢非是我有。我非其主。然其学贵文贱质无有正心。至到明日相名有如故事斋如彼者。不得大福非大明。佛法斋者。道弟子月六斋之日受八戒。何谓八。<br />
　　第一戒者。尽一日一夜持。心如真人。无有杀意慈念眾生。不得贼害蠕动之类。不加刀杖。念欲安利莫復為杀。如清净戒以一心习。<br />
　　第二戒者。尽一日一夜持。心如真人。无贪取意思念布施。当欢喜与自手与。洁净与恭敬与。不望与却慳贪意。如清净戒以一心习。<br />
　　第三戒者。一日一夜持。心如真人。无婬意不念房室。修治梵行。不為邪欲心不贪色。如清净戒以一心习。<br />
　　第四戒者。一日一夜持。心如真人。无妄语意思念至诚安定徐言。不為偽诈心口相应。如清净戒以一心习。<br />
　　第五戒者。一日一夜持。心如真人。不饮酒不醉。不迷乱不失志。去放逸意。如清净戒以一心习。<br />
　　第六戒者。一日一夜持。心如真人。无求安意。不著华香。不傅脂粉。不為歌舞倡乐。如清净戒以一心习。<br />
　　第七戒者。一日一夜持。心如真人。无求安意。不卧好床。卑床草席。捐除睡卧。思念经道。如清净戒以一心习。<br />
　　第八戒者。一日一夜持。心如真人。奉法时食。食少节身。过日中后不復食。如清净戒以一心习。<br />
　　佛告维耶。受斋之日当习五念。何谓五。<br />
　　一当念佛。佛為如来。為至真。為等正觉。為明行足。為善逝世间父无上士经法御天人师。号曰佛。是念佛者。愚痴恶意怒习悉除。善心自生思乐佛业。譬如以麻油澡豆沐头垢浊得除。斋念佛者。其净如是。眾人见之莫不好信。<br />
　　二当念法。佛所说法三十七品。具足不毁思念勿忘。当知此法為世间明。是念法者。愚痴恶意怒习悉除。善心自生用乐法业。譬如以麻油澡豆浴身垢浊得除。斋念法者。其净如是。眾人见之莫不好信。<br />
　　三当念眾。恭敬亲附依受慧教。佛弟子眾。有得沟港受沟港证者。有得频来受频来证者。有得不还受不还证者。有得应真受应真证者。是為四双之八辈丈夫皆為戒成定成慧成解成度知见成。為圣德為行具。当為叉手天上天下尊者福田。是念眾。愚痴恶意怒习悉除。喜心自生乐眾之业。譬如以淳灰浣衣垢污得除。斋念眾者。其德如是。眾人见之莫不好信。<br />
　　四者念戒。身受佛戒一心奉持。不亏不犯不动不忘。善立慎护為慧者举。后无所悔不以有望。能等教人。是念戒者。愚痴恶意怒习悉除。喜心自生乐戒统业。如镜之磨垢除盛明。斋念戒者。其净如是。眾人见之莫不好信。<br />
五当念天。第一四天王。第二忉利天。盐天。兜术天。不憍乐天。化应声天。当自念。我以有信有戒有闻有施有智。至身死时精神上天。愿不失信戒闻施智。是念天者。愚痴恶意怒习悉除。喜心自生乐天统业。譬如宝珠常治清明。斋念天者。其净如是。奉持八戒习五思念。為佛法斋。与天参德灭恶兴善。后生天上终得泥洹。是以智者。自力行出心作福。<br />
　　如是维耶。斋之福祐明誉广远。譬是天下十六大国。是十六国满中眾宝不可称数。不如一日受佛法斋。如此其福者。则十六国為一豆耳。天上广远不可称说。当今人间五十岁。為第一天上一日一夜。第一四天上寿五百岁。彼当人间九百万岁。佛法斋者。得生此天上。人间百岁為忉利天上一日一夜。忉利天寿千岁。当人间三千六百万岁。人间二百岁為盐天上一日一夜。盐天寿二千岁。当人间一亿五千二百万岁。人间四百岁為兜术天上一日一夜。兜术天寿四千岁。当人间六亿八百万岁。人间八百岁為不骄乐天上一日一夜。不骄乐天寿八千岁。当人间二十三亿四千万岁。人间千六百岁為化应声天上一日一夜。化应声天寿万六千岁。当人间九十二亿一千六百万岁。若人有信有戒有闻有施有智奉佛法斋。当命尽时。其人精神。皆生此六天上安隐快乐。猗善眾多我少说耳。凡人行善魂神上天受福无量。维耶闻佛语欢喜言。善哉善哉世尊。斋之福德甚快无量。愿受佛戒。从今已后月月六斋。竭力作福至死。佛说经已。皆欢喜受教。</span></p>
<p><span style="font-size: 16px">四、八关斋戒的简要内容：</span></p>
<p><br />
<span style="font-size: 16px">一、不杀生；<br />
二、不偷盗；<br />
三、不非梵行；<br />
四、不妄语；<br />
五、不饮酒；<br />
六、不著香花鬘，不香油涂身；<br />
七、不歌舞倡伎,不故往观听;<br />
八、不坐高广大床；<br />
九、不非时食。</span></p>
<p><br />
<span style="font-size: 16px">前八条为戒，后一条为斋。</span></p>
<p><br />
<span style="font-size: 16px">五、世尊在多部佛经中称叹八关斋戒之功德。</span></p>
<p><br />
<span style="font-size: 16px">受持八关斋戒，虽仅一日一夜，如能守持清净，可得无量功德。</span></p>
<p><br />
<span style="font-size: 16px">《阿含经》云：『持八关斋得尽诸漏，入涅槃城。』</span></p>
<p><br />
<span style="font-size: 16px">《增壹阿含经》云：『又善男子．善女人。持八关斋人。欲求作一方天子。二方．三方．四方天子。亦获其愿。欲求作转轮圣王者。亦获其愿。所以然者。以其持戒之人所愿者得。若善男子．善女人。欲求作声闻．缘觉．佛乘者。悉成其愿。吾今成佛由其持戒。五戒．十善。无愿不获。诸比丘。若欲成其道者。当作是学。』</span></p>
<p><br />
<span style="font-size: 16px">《四天王经》云：『所在之处有持此戒者，恶鬼远之，住处安稳。是故于六斋日，持斋受戒，得福增多。』</span></p>
<p><br />
<span style="font-size: 16px">《十善戒经》云：『持八关斋者，一、不堕地狱。二、不堕畜生。三、不堕饿鬼。四、不堕修罗。故此八戒，又称八种胜法。』</span></p>
<p><br />
<span style="font-size: 16px">《佛说护净经》云：『一日持斋，得六十万世余粮。』</span></p>
<p><br />
<span style="font-size: 16px">《药师经》云。『若有病人欲脱病苦者，当为其人，七日七夜。受持八分斋戒。』<br />
又云：『有能受持八分斋戒，或经一年，或复三月，以此善根，求生西方极乐世界，而未定者，若闻药师琉璃光如来名号，临命终时有八大菩萨，（文殊师利菩萨，观世音菩萨，得大势菩萨，无尽意菩萨，宝檀华菩萨，药王菩萨，药上菩萨，弥勒菩萨。）乘神通来，示其道路，即于彼界种种杂色众宝华中自然化生。』</span></p>
<p><br />
<span style="font-size: 16px">《菩萨处胎经》云：&ldquo;八关斋戒者，是诸佛之母。&rdquo;</span></p>
<p><br />
<span style="font-size: 16px">《佛说普达王经》云：『先王在世时，有持盖小儿，随先王斋戒一日奉行正法，清净守意。其后过世，魂神还生，为王作子。今致尊贵，皆由宿行斋戒所致。』</span></p>
<p><br />
<span style="font-size: 16px">《犍陀国王经》云：『佛言，乃昔拘那含牟尼佛时，王与牛为兄弟，共作优婆塞。持斋戒一日一夜，王守法精进，不敢懈怠，现为国王。』</span></p>
<p><br />
<span style="font-size: 16px">《百喻经》云：『佛言，迎叶佛时，有二婆罗门，共受斋法。一求生天，二求人王，受已俱还，诸婆罗门，劝与共食，求生天者，以破斋故，不果所愿，其不食者得为国王』</span></p>
<p><br />
<span style="font-size: 16px">《优婆塞戒经》又云：&ldquo;若能如是清净受持八戒者，是人则得无量果报，至无上乘。&rdquo;<br />
又云：&ldquo;弥勒出时，百年受斋，不如我世一日一夜。&rdquo;<br />
又云：&ldquo;善男子！是八斋戒，即是庄严无上菩提之璎珞也。&rdquo;</span></p>
<p><br />
<span style="font-size: 16px">六、受持八关斋戒法（据《在家律要广集》摘编）</span></p>
<p><br />
<span style="font-size: 16px">一、归依三宝</span></p>
<p><span style="font-size: 16px">（各称自己名）归依佛，归依法，归依僧，一日一夜为净行优婆塞（优婆夷）如来至真等正觉是我世尊。（三说）</span></p>
<p><br />
<span style="font-size: 16px">二、三结<br />
（各称自己名）归依佛竟，归依法竟，归依僧竟，一日一夜为净行优婆塞（优婆夷），如来至真等正觉是我世尊。（三说）</span></p>
<p><br />
<span style="font-size: 16px">三、教受斋戒法<br />
（各称自己名）若身业不善，若口业不善，若意业不善：贪欲、嗔恚、愚痴故。若今世，若先世，有如是罪，今日诚心忏悔，身清净、口清净、意清净，受持八戒。</span></p>
<p><br />
<span style="font-size: 16px">第一，如诸佛尽寿不杀生，（各称名）一日一夜不杀生；<br />
第二，如诸佛尽寿不偷盗，（各称名）一日一夜不偷盗；<br />
第三，如诸佛尽寿不淫欲，（各称名）一日一夜不淫欲；<br />
第四，如诸佛尽寿不妄语，（各称名）一日一夜不妄语；<br />
第五，如诸佛尽寿不饮酒，（各称名）一日一夜不饮酒；<br />
第六，如诸佛尽寿不著香花鬘，不香涂身，（各称名）一日一夜不著香花鬘，不香涂身；<br />
第七，如诸佛尽寿不歌舞倡伎，不往观听，（各称名）一日一夜不歌舞倡伎，不往观听；<br />
第八，如诸佛尽寿不坐高广大床，（各称名）一日一夜不坐高广大床；<br />
第九，如诸佛尽寿不非时食，（各称名）一日一夜不非时食。</span></p>
<p><br />
<span style="font-size: 16px">四、回向<br />
我今以此受持八关斋戒的功德，四恩总报，三有齐资，普与众生，同生净土，齐成佛道。</span></p>
<p><br />
<span style="font-size: 16px">南无阿弥陀佛！</span></p>
<p>&nbsp;</p>
				                
						</center></div><hr><center><div class='zw'>回向:原世间一切众生善行坚固，无有退转</div></center></body></html> 