<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,修行语录——佛说无量寿经' />
<link href='../css/3.css' rel='stylesheet' type='text/css'></head><body><script charset='utf-8' src='../js/hengfu.js'></script><script charset='utf-8' src='../js/hengfu2.js'></script><hr><center><div class='zw'>修行语录——佛说无量寿经</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			<div class="Article-Tool">
					  <script>
					  <img src="http://v.t.qq.com/share/images/s/weiboicon16.png" style="padding-bottom:3px;" onclick="postToWb();" class="cu" title="分享到腾讯微博"/><script type="text/javascript">
				function postToWb(){
					var _t = encodeURI(document.title);
					var _url = encodeURIComponent(document.location);
					var _appkey = encodeURI("cba3558104094dbaa4148d8caa436a0b");
					var _pic = encodeURI('');
					var _site = '';
					var _u = 'http://v.t.qq.com/share/share.php?url='+_url+'&appkey='+_appkey+'&site='+_site+'&pic='+_pic+'&title='+_t;
					window.open( _u,'', 'width=700, height=680, top=0, left=0, toolbar=no, menubar=no, scrollbars=no, location=yes, resizable=no, status=no' );
				}
			</script>
					  <script type="text/javascript">('<a href="http://v.t.sina.com.cn/share/share.php?url='+encodeURIComponent(location.href)+'&appkey=3172366919&title='+encodeURIComponent('修行语录——佛说无量寿经')+'" title="分享到新浪微博" class="t1" target="_blank">&nbsp;</a>');</script>
					  <script type="text/javascript">('<a href="http://www.douban.com/recommend/?url='+encodeURIComponent(location.href)+'&title='+encodeURIComponent('修行语录——佛说无量寿经')+'" title="分享到豆瓣" class="t2" target="_blank">&nbsp;</a>');</script>
					  <script type="text/javascript">('<a href="http://share.renren.com/share/buttonshare.do?link='+encodeURIComponent(location.href)+'&title='+encodeURIComponent('修行语录——佛说无量寿经')+'" title="分享到人人" class="t3" target="_blank">&nbsp;</a>');</script>
					  <script type="text/javascript">('<a href="http://www.kaixin001.com/repaste/share.php?rtitle='+encodeURIComponent('修行语录——佛说无量寿经')+'&rurl='+encodeURIComponent(location.href)+'&rcontent=" title="分享到开心网" class="t4" target="_blank">&nbsp;</a>');</script>
					  <script type="text/javascript">('<a href="http://sns.qzone.qq.com/cgi-bin/qzshare/cgi_qzshare_onekey?url='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							<p>佛说无量寿经<br>
<br>
※阿弥陀佛四十八大愿<br>
<br>
一、国无恶道愿。        二、不堕恶趣愿。<br> 
三、身悉金色愿。        四、三十二相愿。<br> 
五、身无差别愿。        六、宿命通愿。<br> 
七、天眼通愿。          八、天耳通愿。<br> 
九、他心通愿。          十、神足通愿。<br> 
十一、遍供诸佛愿。      十二、定成正觉愿。<br> 
十三、光明无量愿。      十四、触光安乐愿。<br> 
十五、寿命无量愿。      十六、声闻无数愿。<br> 
十七、诸佛称叹愿。      十八、十念必生愿。<br> 
十九、闻名发心愿。      二十、临终接引愿。<br> 
二十一、悔过得生愿。    二十二、国无女人愿。<br> 
二十三、厌女转男愿。    二十四、莲华化生愿。<br> 
二十五、天人礼敬愿。    二十六、闻名得福愿。<br> 
二十七、修殊胜行愿。    二十八、国无不善愿。<br> 
二十九、住正定聚愿。    三十、乐如漏尽愿。<br> 
三十一、不贪计身愿。    三十二、那罗延身愿。<br> 
三十三、光明慧辩愿。    三十四、善谈法要愿。<br> 
三十五、一生补处愿。    三十六、教化随意愿。<br> 
三十七、衣食自至愿。    三十八、应念受供愿。<br> 
三十九、庄严无尽愿。    四十、无量色树愿。<br> 
四十一、树现佛刹愿。    四十二、彻照十方愿。<br> 
四十三、宝香普熏愿。    四十四、普等三昧愿。<br> 
四十五、定中供佛愿。    四十六、获陀罗尼愿。<br> 
四十七、闻名得忍愿。    四十八、现证不退愿。<br> 
<br> 
※我作佛时。十方众生。闻我名号。至心信乐。所有善根。心心回向。愿生我国。乃至十念。若不生者。不取正觉。唯除五逆。诽谤正法。<br> 
<br> 
※常运慈心拔有情。度尽无边苦众生。<br> 
<br> 
※善护口业。不讥他过。<br> 
善护身业。不失律仪。<br> 
善护意业。清净无染。<br> 
<br> 
※现在西方。去阎浮提百十俱胝那由他佛刹。有世界名曰极乐。法藏成佛。号阿弥陀。成佛以来、于今十劫。今现在说法。<br> 
<br> 
※阿弥陀佛威神光明。最尊第一。十方诸佛。所不能及。<br> 
<br> 
※惟阿弥陀佛。光明普照无量无边无数佛刹。<br> 
<br> 
※阿弥陀佛。光明善好。胜于日月之明。十亿万倍。光中极尊。佛中之王。<br> 
<br> 
※十方世界诸往生者。皆于七宝池莲华中。自然化生。悉受清虚之身。无极之体。不闻三涂恶脑苦难之名。尚无假设。何况实苦。但有自然快乐之音。是故彼国名为极乐。<br> 
<br> 
※发菩提心。一向专念。阿弥陀佛。修诸功德。愿生彼国。此等众生。临寿终时。阿弥陀佛。与诸圣众。现在其前。经须臾间。即随彼佛往生其国。<br> 
<br> 
※其有众生欲于今世见阿弥陀佛者。应发无上菩提之心。复当专念极乐国土。积集善根。应持回向。由此见佛。生彼国中。得不退转。乃至无上菩提。<br> 
<br> 
※当发无上菩提之心。一向专念。阿弥陀佛。<br> 
<br> 
※要当孝顺。至诚忠信。当信佛经语深。当信作善得福。<br> 
<br> 
※诸往生者。皆得阿惟越致。皆具金色三十二相。皆当作佛。<br> 
<br> 
※无量无数不可思议无有等等无边世界。诸佛如来。皆共称赞无量寿佛所有功德。<br> 
<br> 
※其佛本愿力。闻名欲往生。自致不退转。<br> 
<br> 
※世间善男子。善女人。若有急难恐怖。但自归命观世音菩萨。无不得解脱者。<br> 
<br> 
※八方上下。佛国无数。阿弥陀国。长久广大。明好快乐。最为独胜。<br> 
<br> 
※诸佛密藏。究竟明了。<br> 
<br> 
※世人共争不急之务。于此剧恶极苦之中。勤身营务。以自给济。尊卑。贫富。少长。男女。累念积虑。为心走使。无田忧田。无宅忧宅。眷属财物。有无同忧。<br> 
<br> 
※人在爱欲之中。独生独死。独去独来。苦乐自当。无有代者。<br> 
<br> 
※何不于强健时。努力修善。欲何待乎。<br> 
<br> 
※惑道者众。悟道者少。各怀杀毒。恶气冥冥。为妄兴事。违逆天地。<br> 
<br> 
※爱欲荣华。不可常保。皆当别离。无可乐者。当勤精进。生安乐国。<br> 
<br> 
※天地之间。自然有是。虽不即时报应。善恶会当归之。<br> 
<br> 
※天地之间。五道分明。善恶报应。祸福相承。身自当之。无谁代者。<br> 
<br> 
※云何第一。当自端心。当自端身。耳目口鼻。皆当自端。身心净洁。与善相应。<br> 
<br> 
※当知疑惑。于诸菩萨为大损害。为失大利。是故应当明信诸佛无上智慧。<br> 
<br> 
※若以无相智慧。植众德本。身心清净。远离分别。求生净刹。趣佛菩提。当生佛刹。永得解脱。<br> 
<br> 
※若有善男子。善女人。得闻阿弥陀佛名号。能生一念喜爱之心。归依瞻礼。如说修行。当知此人为得大利。当获如上所说功德。心无下劣。亦不贡高。成就善根。悉皆增上。当知此人非是小乘。于我法中。得名第一弟子。<br> 
<br> 
</p>				                
						</center></div><hr><script charset='utf-8' src='../js/hui2.js'></script></body></html> 