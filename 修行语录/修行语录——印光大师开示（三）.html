<html><head><meta charset='utf-8'><meta name='viewport' content='width=device-width, initial-scale=1'>
<meta name='applicable-device' content='pc'><meta name='keywords' content='浣涙硶,鍐弬浣涙硶,瑙嗛璁茶В,修行语录——印光大师开示（三）' />
<link href='../css/3.css' rel='stylesheet' type='text/css'></head><body><script charset='utf-8' src='../js/hengfu.js'></script><script charset='utf-8' src='../js/hengfu2.js'></script><hr><center><div class='zw'>修行语录——印光大师开示（三）</div></center><br><center><div>作者：佚名　来源：佛学在线</div></center><br><div class='zw'><center>
        <div class="zw">
			<div class="Article-Tool">
					  <script>
					  <img src="http://v.t.qq.com/share/images/s/weiboicon16.png" style="padding-bottom:3px;" onclick="postToWb();" class="cu" title="分享到腾讯微博"/><script type="text/javascript">
				function postToWb(){
					var _t = encodeURI(document.title);
					var _url = encodeURIComponent(document.location);
					var _appkey = encodeURI("cba3558104094dbaa4148d8caa436a0b");
					var _pic = encodeURI('');
					var _site = '';
					var _u = 'http://v.t.qq.com/share/share.php?url='+_url+'&appkey='+_appkey+'&site='+_site+'&pic='+_pic+'&title='+_t;
					window.open( _u,'', 'width=700, height=680, top=0, left=0, toolbar=no, menubar=no, scrollbars=no, location=yes, resizable=no, status=no' );
				}
			</script>
					  <script type="text/javascript">('<a href="http://v.t.sina.com.cn/share/share.php?url='+encodeURIComponent(location.href)+'&appkey=3172366919&title='+encodeURIComponent('修行语录——印光大师开示（三）')+'" title="分享到新浪微博" class="t1" target="_blank">&nbsp;</a>');</script>
					  <script type="text/javascript">('<a href="http://www.douban.com/recommend/?url='+encodeURIComponent(location.href)+'&title='+encodeURIComponent('修行语录——印光大师开示（三）')+'" title="分享到豆瓣" class="t2" target="_blank">&nbsp;</a>');</script>
					  <script type="text/javascript">('<a href="http://share.renren.com/share/buttonshare.do?link='+encodeURIComponent(location.href)+'&title='+encodeURIComponent('修行语录——印光大师开示（三）')+'" title="分享到人人" class="t3" target="_blank">&nbsp;</a>');</script>
					  <script type="text/javascript">('<a href="http://www.kaixin001.com/repaste/share.php?rtitle='+encodeURIComponent('修行语录——印光大师开示（三）')+'&rurl='+encodeURIComponent(location.href)+'&rcontent=" title="分享到开心网" class="t4" target="_blank">&nbsp;</a>');</script>
					  <script type="text/javascript">('<a href="http://sns.qzone.qq.com/cgi-bin/qzshare/cgi_qzshare_onekey?url='+encodeURIComponent(location.href)+'" title="分享到QQ空间" class="t5" target="_blank">&nbsp;</a>');</script>
				  

				  </div>
							<p>印光大师开示（三）<br>
<br>
※诚与恭敬，实为超凡入圣，了生脱死之极妙秘诀。<br>
<br>
※欲得佛法实益，须向恭敬中求。有一分恭敬，则消一分罪业，增一分福慧。<br>
<br>
※有一秘诀，剀切相告，竭诚尽敬，妙妙妙妙。<br>
<br>
※曰诚，曰恭敬，此语举世咸知，此道举世咸昧。<br>
<br>
※若写经，宜如进士写策，一笔不容苟简，其体必须依正式体。夫书经乃欲以凡夫心识，转为如来智慧，比新进士下殿试场，尚须严恭寅畏，无稍怠忽。能如是者，必能即业识心，成如来藏。<br>
<br>
※发露忏悔，于净土法门，最易相应。所谓心净则佛土净也。然既知非，又肯发露忏悔，必须改过迁善，若不改过迁善，则所谓忏悔者，仍是空谈，不得实益。<br>
<br>
※佛像当作真佛看，不可做土木铜铁等看。<br>
<br>
※经典乃三世诸佛之师，如来法身舍利，亦当作真佛看，不可作纸墨等看。<br>
<br>
※凡诵经时，必须息虑忘缘，一心净念，如对圣容，亲聆圆音，不敢稍萌懈怠疏忽之意，久而久之，自可潜通佛智，暗合道妙，诚到极处，豁然贯通。此是看经念佛最妙之法。<br>
<br>
※因果，乃标本同治之法。凡夫初发心，如来成正觉，皆不出因果之外。<br>
<br>
※当今之时，若不以因果报应，为救国救民之专剂，则纵有作为，无大功效。<br>
<br>
※如来所说三世因果，六道轮回等法，深则见深，浅则见浅，以之修心，即可断惑证真，了生脱死。以之治世，即可胜残去杀，返浇还淳。<br>
<br>
※当今之世，若不以因果报应，生死轮回为训，虽圣贤齐出于世，亦末如之何矣。<br>
<br>
※今日世道陵夷，人心陷溺，所以至于此极者，皆由不明因果报应之理所致。<br>
<br>
※因果者，实为维系人心之大防，足以辅助王化所不足，乃世出世闻圣人，平治天下，度脱众生之大权，亦古今国家治乱兴衰之关键也。<br>
<br>
※讲因果之书，莫善于感应篇，及阴骘文。此二书，能为之常常讲说，自有莫大之利益。<br>
<br>
※因果为入道之初门。<br>
<br>
※修净土者，当提倡因果。<br>
<br>
※善教儿女，令知三世因果，实为平治天下，正本清源之道。<br>
<br>
※世少善人，由于家庭无善教，而家庭之善教，母教为要。<br>
<br>
※女人以相夫教子为天职，使无贤女，何有贤妻贤母哉。<br>
<br>
※小儿从有知识时，即教以孝、弟、忠、信、礼、义、廉、耻之道，及三世因果、六道轮回之事。<br>
<br>
※古语云：教妇初来，教儿婴孩。以其习与性成，故当谨之于始也。天下之治乱，皆基于此，切勿以为老僧迂谈，无关紧要也。<br>
<br>
※提倡因果报应，莫善于教人受持太上感应篇、文昌阴骘文，以善恶分类，一目了然，易于获益。<br>
<br>
※感应篇、阴骘文、觉世经，则系示人克己复礼之宝鉴。<br>
<br>
※安士全书，为古今善书之冠。<br>
<br>
※善教儿女，为治平之本，而教女尤要。<br>
<br>
※治国平天下之权，女人家操得一大半。<br>
<br>
※世少贤人，由于世少贤女。有贤女，则有贤妻贤母矣。有贤妻贤母，则其夫其子女之不贤者，盖亦鲜矣。<br>
<br>
※人少有贤母，长有贤妻，欲不为贤人，不可得也，此正本清源图太平之良策也。<br>
<br>
※欲挽回世道人心，当从根本上解决，则用力少而得效巨。<br>
<br>
※所言从根本上致力者，即提倡家庭教育，提倡因果报应。<br>
<br>
※家庭教育，乃治国平天下之根本。而因果报应，为辅助教育之要道。<br>
<br>
※家庭母教乃是贤才蔚起，天下太平之根本。<br>
<br>
※古昔圣人，皆由贤父母之善教而成。<br>
<br>
※凡教子女，必在于孩提之时，先须使知因果报应之说，则一切悖恶行为，自有所畏而不敢为。<br>
<br>
※挽救之道，唯有注重家庭教育，冀各为子女讲明因果之事理，以培植其根本而已。<br>
<br>
※既欲修持净业，必须敦伦尽分，闲邪存诚，诸恶莫作，众善奉行，戒杀吃素，护惜物命，信愿念佛，求生西方。<br>
<br>
※念佛之人，必须孝养父母、奉事师长、慈心不杀、修十善业，又须父慈、子孝，兄友、弟恭，夫和、妇顺，主仁、仆忠，恪尽己分。不计他对我之尽分与否，我总要尽我之分。<br>
<br>
※孝公婆，敬丈夫，教儿女，惠婢仆，教养恩抚前房儿女，实为世间圣贤之道，亦是佛门敦本之法。<br>
<br>
※固宜尽我之职分，以期佛天共鉴也。<br>
<br>
※须知佛之教人，以力敦伦常，恪尽己分，诸恶莫作，众善奉行，戒杀护生，吃素念佛为事。<br>
<br>
※汝应著重于敦伦尽分，信愿持名。<br>
<br>
※念佛人，要各尽己分，不违世间伦理，所谓敦伦尽分，闲邪存诚、诸恶莫作、众善奉行。<br>
<br>
※学佛者，必须父慈子孝，兄友弟恭，己立立人，自利利他，各尽己分，以身率物，广修六度万行，以为同仁轨范。<br>
<br>
※当今之世，纵是已成正觉之古佛示现，决不另于敦伦尽分，及注重净土法门外，别有所提倡也，使达摩大师现于此时，亦当以仗佛力法门而为训导。<br>
<br>
※以敦伦尽分，闲邪存诚，诸恶莫作，众善奉行，戒杀护生，吃素念佛，愿生西方，永出苦轮，普为同人，恳切演说。<br>
<br>
※佛教以孝为本。故梵网经云：孝名为戒，亦名制止。<br>
<br>
※若不孝父母，不教子女，乃佛法中之罪人，如此而求得佛感应加被，断无是理。<br>
<br>
※观经以孝养父母，奉事师长，慈心不杀，修十善业及受持三皈，具足众戒，不犯威仪与发菩提心，深信因果，读诵大乘，劝进行者为净业正因。此十一事有其一种，以深信愿，回向往生，皆得如愿。<br>
<br>
※女人受孕不可生气，生大气则堕胎。<br>
<br>
※喂儿奶时，必须心气和平，若生大气，奶则成毒，重则即死，轻则半日一日死，决无不死者。小气毒小虽不死，也须生病。<br>
<br>
※生了大气万不可喂儿奶，须当下就要放下，令心平气和，过半天再喂，喂时先把奶挤半茶碗，倒了，奶头揩过再喂就无祸殃。<br>
<br>
※若心中还是气烘烘的，就是一天也喂不得，喂则不死，也须大病。<br>
<br>
※天下古今，由毒乳所杀儿女，不知有几恒河沙数，可不哀哉。<br>
</p>				                
						</center></div><hr><script charset='utf-8' src='../js/hui2.js'></script></body></html> 